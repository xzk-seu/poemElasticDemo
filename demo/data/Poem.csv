一剪梅,宋,李清照,红藕香残玉簟秋，轻解罗裳，独上兰舟，云中谁寄锦书来，雁字回时，月满西楼，花自飘零水自流，一种相思，两处闲愁，此情无计可消除，才下眉头，却上心头
一剪梅红藕香残玉簟秋,宋,李清照,红藕香残玉簟秋，轻解罗裳，独上兰舟，云中谁寄锦书来，雁字回时，月满西楼，花自飘零水自流，一种相思，两处闲愁，此情无计可消除，才下眉头，却上心头
一剪梅舟过吴江,宋,蒋捷,一片春愁待酒浇，江上舟摇，楼上帘招，秋娘度与泰娘娇，风又飘飘，雨又萧萧，何日归家洗客袍，银字笙调，心字香烧，流光容易把人抛，红了樱桃，绿了芭蕉
七步诗,魏,曹植,煮豆持作羹，漉菽以为汁，萁在釜下燃，豆在釜中泣，本自同根生，相煎何太急
三五七言,唐,李白,秋风清，秋月明，落叶聚还散，寒鸦栖复惊，相思相见知何日，此时此夜难为情，入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识
三台清明应制,宋,万俟咏,见梨花初带夜月，海棠半含朝雨，内苑春，不禁过青门，御沟涨，潜通南浦，东风静，细柳垂金缕，望凤阙，非烟非雾，好时代，朝野多欢，遍九陌，太平箫鼓，乍莺儿百啭断续，燕子飞来飞去，近绿水，台榭映秋千，斗草聚，双双游女，饧香更，酒冷踏青路，会暗识，夭桃朱户，向晚骤，宝马雕鞍，醉襟惹，乱花飞絮，正轻寒轻暖漏永，半阴半晴云暮，禁火天，已是试新妆，岁华到，三分佳处，清明看，汉宫传蜡炬，散翠烟，飞入槐府，敛兵卫，阊阖门开，住传宣，又还休务
三衢道中,宋,曾几,梅子黄时日日晴，小溪泛尽却山行，绿阴不减来时路，添得黄鹂四五声
下终南山过斛斯山人宿置酒,唐,李白,暮从碧山下，山月随人归，却顾所来径，苍苍横翠微，相携及田家，童稚开荆扉，绿竹入幽径，青萝拂行衣，欢言得所憩，美酒聊共挥，长歌吟松风，曲尽河星稀，我醉君复乐，陶然共忘机
与诸子登岘山,唐,孟浩然,人事有代谢，往来成古今，江山留胜迹，我辈复登临，水落鱼梁浅，天寒梦泽深，羊公碑尚在，读罢泪沾襟
与高适薛据同登慈恩寺浮图,唐,岑参,塔势如涌出，孤高耸天宫，登临出世界，磴道盘虚空，突兀压神州，峥嵘如鬼工，四角碍白日，七层摩苍穹，下窥指高鸟，俯听闻惊风，连山若波涛，奔凑似朝东，青槐夹驰道，宫馆何玲珑，秋色从西来，苍然满关中，五陵北原上，万古青濛濛，净理了可悟，胜因夙所宗，誓将挂冠去，觉道资无穷
丑奴儿书博山道中壁,宋,辛弃疾,少年不识愁滋味，爱上层楼，爱上层楼，为赋新词强说愁，而今识尽愁滋味，欲说还休，欲说还休，却道天凉好个秋
东城高且长,汉,佚名,东城高且长，逶迤自相属，回风动地起，秋草萋已绿，四时更变化，岁暮一何速，晨风怀苦心，蟋蟀伤局促，荡涤放情志，何为自结束
东郊,唐,韦应物,吏舍跼终年，出郊旷清曙，杨柳散和风，青山澹吾虑，依丛适自憩，缘涧还复去，微雨霭芳原，春鸠鸣何处，乐幽心屡止，遵事迹犹遽，终罢斯结庐，慕陶直可庶
临江仙夜登小阁忆洛中旧游,宋,陈与义,忆昔午桥桥上饮，坐中多是豪英，长沟流月去无声，杏花疏影里，吹笛到天明，二十余年如一梦，此身虽在堪惊，闲登小阁看新晴，古今多少事，渔唱起三更
临江仙夜饮东坡醒复醉,宋,苏轼,夜饮东坡醒复醉，归来仿佛三更，家童鼻息已雷鸣，敲门都不应，倚杖听江声，长恨此身非我有，何时忘却营营，夜阑风静縠纹平，小舟从此逝，江海寄余生
临江仙暮春,宋,赵长卿,过尽征鸿来尽燕，故园消息茫然，一春憔悴有谁怜，怀家寒食夜，中酒落花天，见说江头春浪渺，殷勤欲送归船，别来此处最索牵，短篷南浦雨，疏柳断桥烟
临江仙未遇行藏谁肯信,宋,侯蒙,未遇行藏谁肯信，如今方表名踪，无端良匠画形容，当风轻借力，一举入高空，才得吹嘘身渐稳，只疑远赴蟾宫，雨馀时候夕阳红，几人平地上，看我碧霄中
临江仙梦后楼台高锁,宋,晏几道,梦后楼台高锁，酒醒帘幕低垂，去年春恨却来时，落花人独立，微雨燕双飞，记得小苹初见，两重心字罗衣，琵琶弦上说相思，当时明月在，曾照彩云归
临江仙饮散离亭西去,宋,徐昌图,饮散离亭西去，浮生长恨飘蓬，回头烟柳渐重重，淡云孤雁远，寒日暮天红，今夜画船何处，潮平淮月朦胧，酒醒人静奈愁浓，残灯孤枕梦，轻浪五更风
临洞庭湖赠张丞相,唐,孟浩然,八月湖水平，涵虚混太清，气蒸云梦泽，波撼岳阳城，欲济无舟楫，端居耻圣明，坐观垂钓者，徒有羡鱼情
丹青引赠曹将军霸,唐,杜甫,将军魏武之子孙，于今为庶为清门，英雄割据虽已矣，文采风流今尚存，学书初学卫夫人，但恨无过王右军，丹青不知老将至，富贵于我如浮云，开元之中常引见，承恩数上南薰殿，凌烟功臣少颜色，将军下笔开生面，良相头上进贤冠，猛将腰间大羽箭，褒公鄂公毛发动，英姿飒爽来酣战，先帝御马五花骢，画工如山貌不同，是日牵来赤墀下，迥立阊阖生长风，诏谓将军拂绢素，意匠惨澹经营中，斯须九重真龙出，一洗万古凡马空，玉花却在御榻上，榻上庭前屹相向，至尊含笑催赐金，圉人太仆皆惆怅，弟子韩干早入室，亦能画马穷殊相，干惟画肉不画骨，忍使骅骝气凋丧，将军画善盖有神，必逢佳士亦写真，即今漂泊干戈际，屡貌寻常行路人，途穷反遭俗眼白，世上未有如公贫，但看古来盛名下，终日坎壈缠其身
丹青引赠曹霸将军,唐,杜甫,将军魏武之子孙，于今为庶为清门，英雄割据虽已矣，文采风流今尚存，学书初学卫夫人，但恨无过王右军，丹青不知老将至，富贵于我如浮云，开元之中常引见，承恩数上南薰殿，凌烟功臣少颜色，将军下笔开生面，良相头上进贤冠，猛将腰间大羽箭，褒公鄂公毛发动，英姿飒爽来酣战，先帝御马五花骢，画工如山貌不同，是日牵来赤墀下，迥立阊阖生长风，诏谓将军拂绢素，意匠惨淡经营中，斯须九重真龙出，一洗万古凡马空，玉花却在御榻上，榻上庭前屹相向，至尊含笑催赐金，圉人太仆皆惆怅，弟子韩干早入室，亦能画马穷殊相，干惟画肉不画骨，忍使骅骝气凋丧，将军画善盖有神，必逢佳士亦写真，即今漂泊干戈际，屡貌寻常行路人，途穷反遭俗眼白，世上未有如公贫，但看古来盛名下，终日坎壈缠其身
为有,唐,李商隐,为有云屏无限娇，凤城寒尽怕春宵，无端嫁得金龟婿，辜负香衾事早朝
丽人行,唐,杜甫,三月三日天气新，长安水边多丽人，态浓意远淑且真，肌理细腻骨肉匀，绣罗衣裳照暮春，蹙金孔雀银麒麟，头上何所有，翠微盍叶垂鬓唇，背后何所见，珠压腰衱稳称身，就中云幕椒房亲，赐名大国虢与秦，紫驼之峰出翠釜，水精之盘行素鳞，犀箸厌饫久未下，鸾刀缕切空纷纶，黄门飞鞚不动尘，御厨络绎送八珍，箫鼓哀吟感鬼神，宾从杂遝实要津，后来鞍马何逡巡，当轩下马入锦茵，杨花雪落覆白苹，青鸟飞去衔红巾，炙手可热势绝伦，慎莫近前丞相嗔
乌夜啼昨夜风兼雨,五代,李煜,昨夜风兼雨，帘帏飒飒秋声，烛残漏断频欹枕，起坐不能平，世事漫随流水，算来一梦浮生，醉乡路稳宜频到，此外不堪行
乌衣巷,唐,刘禹锡,朱雀桥边野草花，乌衣巷口夕阳斜，旧时王谢堂前燕，飞入寻常百姓家
乐游原,唐,李商隐,向晚意不适，驱车登古原，夕阳无限好，只是近黄昏
九日登望仙台呈刘明府容,唐,崔曙,汉文皇帝有高台，此日登临曙色开，三晋云山皆北向，二陵风雨自东来，关门令尹谁能识，河上仙翁去不回，且欲近寻彭泽宰，陶然共醉菊花杯
九月九日岘山寄张子容,唐,孟浩然,北山白云里，隐者自怡悦，相望试登高，心随雁飞灭，愁因薄暮起，兴是清秋发，时见归村人，沙行渡头歇，天边树若荠，江畔洲如月，何当载酒来，共醉重阳节
九月九日忆山东兄弟,唐,王维,独在异乡为异客，每逢佳节倍思亲，遥知兄弟登高处，遍插茱萸少一人
乞巧,唐,林杰,七夕今宵看碧霄，牵牛织女渡河桥，家家乞巧望秋月，穿尽红丝几万条
乡村四月,宋,翁卷,绿遍山原白满川，子规声里雨如烟，乡村四月闲人少，才了蚕桑又插田
书博山道中壁,宋,辛弃疾,少年不识愁滋味，爱上层楼，爱上层楼，为赋新词强说愁，而今识尽愁滋味，欲说还休，欲说还休，却道天凉好个秋
书湖阴先生壁其一,宋,王安石,桑条索漠栋花繁，风敛余香暗度垣，黄鸟数声残午梦，尚疑身属半山园
书湖阴先生壁,宋,王安石,茅檐长扫净无苔，花木成畦手自栽，一水护田将绿绕，两山排闼送青来
书边事,唐,张乔,调角断清秋，征人倚戍楼，春风对青冢，白日落梁州，大汉无兵阻，穷边有客游，蕃情似此水，长愿向南流
云阳馆与韩绅宿别,唐,司空曙,故人江海别，几度隔山川，乍见翻疑梦，相悲各问年，孤灯寒照雨，深竹暗浮烟，更有明朝恨，离杯惜共传
今日良宴会,汉,佚名,今日良宴会，欢乐难具陈，弹筝奋逸响，新声妙入神，令德唱高言，识曲听其真，齐心同所愿，含意俱未申，人生寄一世，奄忽若飙尘，何不策高足，先据要路津，无为守贫贱，坎坷长苦辛
从军行,唐,杨炯,烽火照西京，心中自不平，牙璋辞凤阙，铁骑绕龙城，雪暗凋旗画，风多杂鼓声，宁为百夫长，胜作一书生
从军行,唐,王昌龄,青海长云暗雪山，孤城遥望玉门关，黄沙百战穿金甲，不破楼兰终不还
伊州歌,唐,金昌绪,打起黄莺儿，莫教枝上啼，啼时惊妾梦，不得到辽西
春怨,唐,金昌绪,打起黄莺儿，莫教枝上啼，啼时惊妾梦，不得到辽西
佳人,唐,杜甫,绝代有佳人，幽居在空谷，自云良家子，零落依草木，关中昔丧乱，兄弟遭杀戮，官高何足论，不得收骨肉，世情恶衰歇，万事随转烛，夫婿轻薄儿，新人美如玉，合昏尚知时，鸳鸯不独宿，但见新人笑，那闻旧人哭，在山泉水清，出山泉水浊，侍婢卖珠回，牵萝补茅屋，摘花不插发，采柏动盈掬，天寒翠袖薄，日暮倚修竹
使至塞上,唐,王维,单车欲问边，属国过居延，征蓬出汉塞，归雁入胡天，大漠孤烟直，长河落日圆，萧关逢侯骑，都护在燕然
使至塞上,唐,王维,单车欲问边，属国过居延，征蓬出汉塞，归雁入胡天，大漠孤烟直，长河落日圆，萧关逢候骑，都护在燕然
元日,宋,王安石,爆竹声中一岁除，春风送暖入屠苏，千门万户曈曈日，总把新桃换旧符
八六子倚危亭,宋,秦观,倚危亭，恨如芳草，萋萋刬尽还生，念柳外青骢别后，水边红袂分时，怆然暗惊，无端天与娉婷，夜月一帘幽梦，春风十里柔情，怎奈向，欢娱渐随流水，素弦声断，翠绡香减，那堪片片飞花弄晚，蒙蒙残雨笼晴，正销凝，黄鹂又啼数声
八声甘州对潇潇暮雨洒江天,宋,柳永,对潇潇暮雨洒江天，一番洗清秋，渐霜风凄紧，关河冷落，残照当楼，是处红衰翠减，苒苒物华休，唯有长江水，无语东流，不忍登高临远，望故乡渺邈，归思难收，叹年来踪迹，何事苦淹留，想佳人妆楼颙望，误几回天际识归舟，争知我，倚阑杆处，正恁凝愁
八声甘州灵岩陪庾幕诸公游,宋,吴文英,渺空烟，四远是何年，青天坠长星，幻苍崖云树，名娃金屋，残霸宫城，箭径酸风射眼，腻水染花腥，时靸双鸳响，廊叶秋声，宫里吴王沉醉，倩五湖倦客，独钓醒醒，问苍波无语，华发奈山青，水涵空，阑干高处，送乱鸦斜日落渔汀，连呼酒，上琴台去，秋与云平
八声甘州记玉关踏雪事清游,宋,张炎,辛卯岁，沈尧道同余北归，各处杭，越，逾岁，尧道来问寂寞，语笑数日，又复别去，赋此曲，并寄赵学舟，记玉关踏雪事清游，寒气脆貂裘，傍枯林古道，长河饮马，此意悠悠，短梦依然江表，老泪洒西州，一字无题处，落叶都愁，载取白云归去，问谁留楚佩，弄影中洲，折芦花赠远，零落一身秋，向寻常，野桥流水，待招来，不是旧沙鸥，空怀感，有斜阳处，却怕登楼
八月十五夜赠张功曹,唐,韩愈,纤云四卷天无河，清风吹空月舒波，沙平水息声影绝，一杯相属君当歌，君歌声酸辞且苦，不能听终泪如雨，洞庭连天九疑高，蛟龙出没猩鼯号，十生九死到官所，幽居默默如藏逃，下床畏蛇食畏药，海气湿蛰熏腥臊，昨者州前捶大鼓，嗣皇继圣登夔皋，赦书一日行万里，罪从大辟皆除死，迁者追回流者还，涤瑕荡垢清朝班，州家申名使家抑，坎轲只得移荆蛮，判司卑官不堪说，未免捶楚尘埃间，同时辈流多上道，天路幽险难追攀，君歌且休听我歌，我歌今与君殊科，一年明月今宵多，人生由命非由他，有酒不饮奈明何
八阵图,唐,杜甫,功盖三分国，名成八阵图，江流石不转，遗恨失吞吴
六丑落花,宋,周邦彦,正单衣试酒，恨客里，光阴虚掷，愿春暂留，春归如过翼，一去无迹，为问花何在，夜来风雨，葬楚宫倾国，钗钿堕处遗香泽，乱点桃蹊，轻翻柳陌，多情为谁追惜，但蜂媒蝶使，时叩窗隔，东园岑寂，渐蒙笼暗碧，静绕珍丛底，成叹息，长条故惹行客，似牵衣待话，别情无极，残英小，强簪巾帻，终不似一朵，钗头颤袅，向人欹侧，漂流处，莫趁潮汐，恐断红，尚有相思字，何由见得
六州歌头少年侠气,宋,贺铸,少年侠气，交结五都雄，肝胆洞，毛发耸，立谈中，死生同，一诺千金重，推翘勇，矜豪纵，轻盖拥，联飞鞚，斗城东，轰饮酒垆，春色浮寒瓮，吸海垂虹，闲呼鹰嗾犬，白羽摘雕弓，狡穴俄空，乐匆匆，似黄粱梦，辞丹凤，明月共，漾孤篷，官冗從，怀倥偬，落尘笼，簿书丛，鹖弁如云众，供粗用，忽奇功，笳鼓动，渔阳弄，思悲翁，不请长缨，系取天骄种，剑吼西风，恨登山临水，手寄七弦桐，目送归鸿
六州歌头长淮望断,宋,张孝祥,长淮望断，关塞莽然平，征尘暗，霜风劲，悄边声，黯销凝，追想当年事，殆天数，非人力，洙泗上，弦歌地，亦膻腥，隔水毡乡，落日牛羊下，区脱纵横，看名王宵猎，骑火一川明，笳鼓悲鸣，遣人惊，念腰间箭，匣中剑，空埃蠹，竟何成，时易失，心徒壮，岁将零，渺神京，干羽方怀远，静烽燧，且休兵，冠盖使，纷驰骛，若为情，闻道中原遗老，常南望，羽葆霓旌，使行人到此，忠愤气填膺，有泪如倾
六月二十七日望湖楼醉书,宋,苏轼,黑云翻墨未遮山，白雨跳珠乱入船，卷地风来忽吹散，望湖楼下水如天
兰陵王丙子送春,宋,刘辰翁,送春去，春去人间无路，秋千外，芳草连天，谁遣风沙暗南浦，依依甚意绪，漫忆海门飞絮，乱鸦过，斗转城荒，不见来时试灯处，春去，最谁苦，但箭雁沈边，梁燕无主，杜鹃声里长门暮，想玉树凋土，泪盘如露，咸阳送客屡回顾，斜日未能度，春去，尚来否，正江令恨别，庾信愁赋，二人皆北去，苏堤尽日风和雨，叹神游故国，花记前度，人生流落，顾孺子，共夜语
兰陵王柳,宋,周邦彦,柳阴直，烟里丝丝弄碧，隋堤上，曾见几番，拂水飘绵送行色，登临望故国，谁识，京华倦客，长亭路，年去岁来，应折柔条过千尺，闲寻旧踪迹，又酒趁哀弦，灯照离席，梨花榆火催寒食，愁一箭风快，半篙波暖，回头迢递便数驿，望人在天北，凄恻，恨堆积，渐别浦萦回，津堠岑寂，斜阳冉冉春无极，念月榭携手，露桥闻笛，沉思前事，似梦里，泪暗滴
关山月,唐,李白,明月出天山，苍茫云海间，长风几万里，吹度玉门关，汉下白登道，胡窥青海湾，由来征战地，不见有人还，戍客望边邑，思归多苦颜，高楼当此夜，叹息未应闲
关雎,先秦,佚名,关关雎鸠，在河之洲，窈窕淑女，君子好逑，参差荇菜，左右流之，窈窕淑女，寤寐求之，求之不得，寤寐思服，悠哉悠哉，辗转反侧，参差荇菜，左右采之，窈窕淑女，琴瑟友之，参差荇菜，左右芼之，窈窕淑女，钟鼓乐之
兵车行,唐,杜甫,车辚辚，马萧萧，行人弓箭各在腰，爷娘妻子走相送，尘埃不见咸阳桥，牵衣顿足拦道哭，哭声直上干云霄，道旁过者问行人，行人但云点行频，或从十五北防河，便至四十西营田，去时里正与裹头，归来头白还戍边，边庭流血成海水，武皇开边意未已，君不闻汉家山东二百州，千村万落生荆杞，纵有健妇把锄犁，禾生陇亩无东西，况复秦兵耐苦战，被驱不异犬与鸡，长者虽有问，役夫敢申恨，且如今年冬，未休关西卒，县官急索租，租税从何出，信知生男恶，反是生女好，生女犹得嫁比邻，生男埋没随百草，君不见，青海头，古来白骨无人收，新鬼烦冤旧鬼哭，天阴雨湿声啾啾
冉冉孤生竹,汉,佚名,冉冉孤生竹，结根泰山阿，与君为新婚，菟丝附女萝，菟丝生有时，夫妇会有宜，千里远结婚，悠悠隔山陂，思君令人老，轩车来何迟，伤彼蕙兰花，含英扬光辉，过时而不采，将随秋草萎，君亮执高节，贱妾亦何为
冬景,宋,苏轼,荷尽已无擎雨盖，菊残犹有傲霜枝，一年好景君须记，正是橙黄橘绿时
凉州词二首其一,唐,王之涣,黄河远上白云间，一片孤城万仞山，羌笛何须怨杨柳，春风不度玉门关
凉州词二首其一,唐,王翰,葡萄美酒夜光杯，欲饮琵琶马上催，醉卧沙场君莫笑，古来征战几人回
凉州词,唐,王之涣,黄河远上白云间，一片孤城万仞山，羌笛何须怨杨柳，春风不度玉门关
凉州词,唐,王翰,葡萄美酒夜光杯，欲饮琵琶马上催，醉卧沙场君莫笑，古来征战几人回
凉思,唐,李商隐,客去波平槛，蝉休露满枝，永怀当此节，倚立自移时，北斗兼春远，南陵寓使迟，天涯占梦数，疑误有新知
减字木兰花竞渡,宋,黄裳,红旗高举，飞出深深杨柳渚，鼓击春雷，直破烟波远远回，欢声震地，惊退万人争战气，金碧楼西，衔得锦标第一归
减字木兰花莎衫筠笠,宋,卢炳,莎衫筠笠，正是村村农务急，绿水千畦，惭愧秧针出得齐，风斜雨细，麦欲黄时寒又至，馌妇耕夫，画作今年稔岁图
减字木兰花题雄州驿,宋,蒋氏女,朝云横度，辘辘车声如水去，白草黄沙，月照孤村三两家，飞鸿过也，万结愁肠无昼夜，渐近燕山，回首乡关归路难
凛凛岁云暮,汉,佚名,凛凛岁云暮，蝼蛄夕鸣悲，凉风率已厉，游子寒无衣，锦衾遗洛浦，同袍与我违，独宿累长夜，梦想见容辉，良人惟古欢，枉驾惠前绥，愿得常巧笑，携手同车归，既来不须臾，又不处重闱，亮无晨风翼，焉能凌风飞，眄睐以适意，引领遥相睎，徙倚怀感伤，垂涕沾双扉
凤箫吟锁离愁,宋,韩缜,锁离愁，连绵无际，来时陌上初熏，绣帏人念远，暗垂珠泪，泣送征轮，长亭长在眼，更重重，远水孤云，但望极楼高，尽日目断王孙，消魂，池塘别后，曾行处，绿妒轻裙，恁时携素手，乱花飞絮里，缓步香茵，朱颜空自改，向年年，芳意长新，遍绿野，嬉游醉眠，莫负青春
出塞二首其一,唐,王昌龄,秦时明月汉时关，万里长征人未还，但使龙城飞将在，不教胡马度阴山
出塞,唐,王昌龄,秦时明月汉时关，万里长征人未还，但使龙城飞将在，不教胡马度阴山
初发扬子寄元大校书,唐,韦应物,凄凄去亲爱，泛泛入烟雾，归棹洛阳人，残钟广陵树，今朝此为别，何处还相遇，世事波上舟，沿洄安得住
初春小雨,唐,韩愈,天街小雨润如酥，草色遥看近却无，最是一年春好处，绝胜烟柳满皇都
利州南渡,唐,温庭筠,澹然空水对斜晖，曲岛苍茫接翠微，波上马嘶看棹去，柳边人歇待船归，数丛沙草群鸥散，万顷江田一鹭飞，谁解乘舟寻范蠡，五湖烟水独忘机
别云间,明,夏完淳,三年羁旅客，今日又南冠，无限山河泪，谁言天地宽，已知泉路近，欲别故乡难，毅魄归来日，灵旗空际看
别房太尉墓,唐,杜甫,他乡复行役，驻马别孤坟，近泪无干土，低空有断云，对棋陪谢傅，把剑觅徐君，唯见林花落，莺啼送客闻
别董大,唐,高适,千里黄云白日曛，北风吹雁雪纷纷，莫愁前路无知己，天下谁人不识君
北青萝,唐,李商隐,残阳西入崦，茅屋访孤僧，落叶人何在，寒云路几层，独敲初夜磬，闲倚一枝藤，世界微尘里，吾宁爱与憎
十一月四日风雨大作,宋,陆游,风卷江湖雨暗村，四山声作海涛翻，溪柴火软蛮毡暖，我与狸奴不出门，僵卧孤村不自哀，尚思为国戍轮台，夜阑卧听风吹雨，铁马冰河入梦来
十五从军征,汉,汉乐府,十五从军征，八十始得归，道逢乡里人，家中有阿谁，遥看是君家，松柏冢累累，兔从狗窦入，雉从架上飞，中庭生旅谷，井上生旅葵，舂谷持作饭，采葵持作羹，羹饭一时熟，不知贻阿谁，出门东向看，泪落沾我衣
千秋岁数声鶗鴂,宋,张先,数声鶗鴂，又报芳菲歇，惜春更把残红折，雨轻风色暴，梅子青时节，永丰柳，无人尽日飞花雪，莫把幺弦拨，怨极弦能说，天不老，情难绝，心似双丝网，中有千千结，夜过也，东窗未白凝残月
千秋岁水边沙外,宋,秦观,水边沙外，城郭春寒退，花影乱，莺声碎，飘零疏酒盏，离别宽衣带，人不见，碧云暮合空相对，忆昔西池会，鹓鹭同飞盖，携手处，今谁在，日边清梦断，镜里朱颜改，春去也，飞红万点愁如海
半死桐重过阊门万事非,宋,贺铸,重过阊门万事非，同来何事不同归，梧桐半死清霜后，头白鸳鸯失伴飞，原上草，露初晞，旧栖新垅两依依，空床卧听南窗雨，谁复挑灯夜补衣
卖花声题岳阳楼,宋,张舜民,木叶下君山，空水漫漫，十分斟酒敛芳颜，不是渭城西去客，休唱阳关，醉袖抚危栏，天淡云闲，何人此路得生还，回首夕阳红尽处，应是长安
南乡子乘彩舫,唐,李珣,乘彩舫，过莲塘，棹歌惊起睡鸳鸯，游女带花偎伴笑，争窈窕，竞折团荷遮晚照
南乡子,宋,辛弃疾,何处望神州，满眼风光北固楼，千古兴亡多少事，悠悠，不尽长江滚滚流，天下英雄谁敌手，曹刘，生子当如孙仲谋
南乡子登京口北固亭有怀,宋,辛弃疾,何处望神州，满眼风光北固楼，千古兴亡多少事，悠悠，不尽长江滚滚流，年少万兜鍪，坐断东南战未休，天下英雄谁敌手，曹刘，生子当如孙仲谋
南柯子山冥云阴重,宋,王炎,山冥云阴重，天寒雨意浓，数枝幽艳湿啼红，莫为惜花惆怅，对东风，蓑笠朝朝出，沟塍处处通，人间辛苦是三农，要得一犁水足，望年丰
南歌子天上星河转,宋,李清照,天上星河转，人间帘幕垂，凉生枕簟泪痕滋，起解罗衣聊问，夜何其，翠贴莲蓬小，金销藕叶稀，旧时天气旧时衣，只有情怀不似，旧家时
卜算子不是爱风尘,宋,严蕊,不是爱风尘，似被前身误，花落花开自有时，总赖东君主，去也终须去，住也如何住，若得山花插满头，莫问奴归处
卜算子咏梅,宋,陆游,驿外断桥边，寂寞开无主，已是黄昏独自愁，更著风和雨，无意苦争春，一任群芳妒，零落成泥碾作尘，只有香如故
卜算子咏梅,近代,毛泽东,风雨送春归，飞雪迎春到，已是悬崖百丈冰，犹有花枝俏，俏也不争春，只把春来报，待到山花烂漫时，她在丛中笑
卜算子我住长江头,宋,李之仪,我住长江头，君住长江尾，日日思君不见君，共饮长江水，此水几时休，此恨何时已，只愿君心似我心，定不负相思意
卜算子片片蝶衣轻,宋,刘克庄,片片蝶衣轻，点点猩红小，道是天公不惜花，百种千般巧，朝见树头繁，暮见枝头少，道是天公果惜花，雨洗风吹了
卜算子独自上层楼,宋,程垓,独自上层楼，楼外青山远，望以斜阳欲尽时，不见西飞雁，独自下层楼，楼下蛩声怨，待到黄昏月上时，依旧柔肠断
卜算子见也如何暮,宋,石孝友,见也如何暮，别也如何遽，别也应难见也难，后会难凭据，去也如何去，住也如何住，住也应难去也难，此际难分付
卜算子送鲍浩然之浙东,宋,王观,水是眼波横，山是眉峰聚，欲问行人去那边，眉眼盈盈处，才始送春归，又送君归去，若到江南赶上春，千万和春住
卜算子黄州定慧院寓居作,宋,苏轼,缺月挂疏桐，漏断人初静，谁见幽人独往来，缥缈孤鸿影，惊起却回头，有恨无人省，拣尽寒枝不肯栖，寂寞沙洲冷
去者日以疏,汉,佚名,去者日以疏，生者日已亲，出郭门直视，但见丘与坟，古墓犁为田，松柏摧为薪，白杨多悲风，萧萧愁杀人，思还故里闾，欲归道无因
双双燕咏燕,宋,史达祖,过春社了，度帘幕中间，去年尘冷，差池欲住，试入旧巢相并，还相雕梁藻井，又软语，商量不定，飘然快拂花梢，翠尾分开红影，芳径，芹泥雨润，爱贴地争飞，竞夸轻俊，红楼归晚，看足柳昏花暝，应自栖香正稳，便忘了，天涯芳信，愁损翠黛双蛾，日日画阑独凭
古从军行,唐,李颀,白日登山望烽火，黄昏饮马傍交河，行人刁斗风沙暗，公主琵琶幽怨多，野云万里无城郭，雨雪纷纷连大漠，胡雁哀鸣夜夜飞，胡儿眼泪双双落，闻道玉门犹被遮，应将性命逐轻车，年年战骨埋荒外，空见蒲桃入汉家
古意呈补阙乔知之,唐,沈佺期,卢家少妇郁金堂，海燕双栖玳瑁梁，九月寒砧催木叶，十年征戍忆辽阳，白狼河北音书断，丹凤城南秋夜长，谁谓含愁独不见，更教明月照流黄
古意,唐,李颀,男儿事长征，少小幽燕客，赌胜马蹄下，由来轻七尺，杀人莫敢前，须如猬毛磔，黄云陇底白雪飞，未得报恩不能归，辽东小妇年十五，惯弹琵琶解歌舞，今为羌笛出塞声，使我三军泪如雨
古朗月行,唐,李白,小时不识月，呼作白玉盘，又疑瑶台镜，飞在青云端，仙人垂两足，桂树何团团，白兔捣药成，问言与谁餐
古柏行,唐,杜甫,孔明庙前有老柏，柯如青铜根如石，霜皮溜雨四十围，黛色参天二千尺，君臣已与时际会，树木犹为人爱惜，云来气接巫峡长，月出寒通雪山白，忆昨路绕锦亭东，先主武侯同閟宫，崔嵬枝干郊原古，窈窕丹青户牖空，落落盘踞虽得地，冥冥孤高多烈风，扶持自是神明力，正直原因造化功，大厦如倾要梁栋，万牛回首丘山重，不露文章世已惊，未辞翦伐谁能送，苦心岂免容蝼蚁，香叶终经宿鸾凤，志士幽人莫怨嗟，古来材大难为用
古诗为焦仲卿妻作,两汉,佚名,孔雀东南飞，五里一徘徊，十三能织素，十四学裁衣，十五弹箜篌，十六诵诗书，十七为君妇，心中常苦悲，君既为府吏，守节情不移，贱妾留空房，相见常日稀，鸡鸣入机织，夜夜不得息，三日断五匹，大人故嫌迟，非为织作迟，君家妇难为，妾不堪驱使，徒留无所施，便可白公姥，及时相遣归，府吏得闻之，堂上启阿母，儿已薄禄相，幸复得此妇，结发同枕席，黄泉共为友，共事二三年，始尔未为久，女行无偏斜，何意致不厚，阿母谓府吏，何乃太区区，此妇无礼节，举动自专由，吾意久怀忿，汝岂得自由，东家有贤女，自名秦罗敷，可怜体无比，阿母为汝求，便可速遣之，遣去慎莫留，府吏长跪告，伏惟启阿母，今若遣此妇，终老不复取，阿母得闻之，槌床便大怒，小子无所畏，何敢助妇语，吾已失恩义，会不相从许，府吏默无声，再拜还入户，举言谓新妇，哽咽不能语，我自不驱卿，逼迫有阿母，卿但暂还家，吾今且报府，不久当归还，还必相迎取，以此下心意，慎勿违吾语，新妇谓府吏，勿复重纷纭，往昔初阳岁，谢家来贵门，奉事循公姥，进止敢自专，昼夜勤作息，伶俜萦苦辛，谓言无罪过，供养卒大恩，仍更被驱遣，何言复来还，妾有绣腰襦，葳蕤自生光，红罗复斗帐，四角垂香囊，箱帘六七十，绿碧青丝绳，物物各自异，种种在其中，人贱物亦鄙，不足迎后人，留待作遗施，于今无会因，时时为安慰，久久莫相忘，鸡鸣外欲曙，新妇起严妆，著我绣夹裙，事事四五通，足下蹑丝履，头上玳瑁光，腰若流纨素，耳著明月珰，指如削葱根，口如含朱丹，纤纤作细步，精妙世无双，上堂拜阿母，阿母怒不止，昔作女儿时，生小出野里，本自无教训，兼愧贵家子，受母钱帛多，不堪母驱使，今日还家去，念母劳家里，却与小姑别，泪落连珠子，新妇初来时，小姑始扶床，今日被驱遣，小姑如我长，勤心养公姥，好自相扶将，初七及下九，嬉戏莫相忘，出门登车去，涕落百余行，府吏马在前，新妇车在后，隐隐何甸甸，俱会大道口，下马入车中，低头共耳语，誓不相隔卿，且暂还家去，吾今且赴府，不久当还归，誓天不相负，新妇谓府吏，感君区区怀，君既若见录，不久望君来，君当作磐石，妾当作蒲苇，蒲苇纫如丝，磐石无转移，我有亲父兄，性行暴如雷，恐不任我意，逆以煎我怀，举手长劳劳，二情同依依，入门上家堂，进退无颜仪，阿母大拊掌，不图子自归，十三教汝织，十四能裁衣，十五弹箜篌，十六知礼仪，十七遣汝嫁，谓言无誓违，汝今何罪过，不迎而自归，兰芝惭阿母，儿实无罪过，阿母大悲摧，还家十余日，县令遣媒来，云有第三郎，窈窕世无双，年始十八九，便言多令才，阿母谓阿女，汝可去应之，阿女含泪答，兰芝初还时，府吏见丁宁，结誓不别离，今日违情义，恐此事非奇，自可断来信，徐徐更谓之，阿母白媒人，贫贱有此女，始适还家门，不堪吏人妇，岂合令郎君，幸可广问讯，不得便相许，媒人去数日，寻遣丞请还，说有兰家女，承籍有宦官，云有第五郎，娇逸未有婚，遣丞为媒人，主簿通语言，直说太守家，有此令郎君，既欲结大义，故遣来贵门，阿母谢媒人，女子先有誓，老姥岂敢言，阿兄得闻之，怅然心中烦，举言谓阿妹，作计何不量，先嫁得府吏，后嫁得郎君，否泰如天地，足以荣汝身，不嫁义郎体，其往欲何云，兰芝仰头答，理实如兄言，谢家事夫婿，中道还兄门，处分适兄意，那得自任专，虽与府吏要，渠会永无缘，登即相许和，便可作婚姻，媒人下床去，诺诺复尔尔，还部白府君，下官奉使命，言谈大有缘，府君得闻之，心中大欢喜，视历复开书，便利此月内，六合正相应，良吉三十日，今已二十七，卿可去成婚，交语速装束，络绎如浮云，青雀白鹄舫，四角龙子幡，婀娜随风转，金车玉作轮，踯躅青骢马，流苏金镂鞍，赍钱三百万，皆用青丝穿，杂彩三百匹，交广市鲑珍，从人四五百，郁郁登郡门，阿母谓阿女，适得府君书，明日来迎汝，何不作衣裳，莫令事不举，阿女默无声，手巾掩口啼，泪落便如泻，移我琉璃榻，出置前窗下，左手持刀尺，右手执绫罗，朝成绣夹裙，晚成单罗衫，晻晻日欲暝，愁思出门啼，府吏闻此变，因求假暂归，未至二三里，摧藏马悲哀，新妇识马声，蹑履相逢迎，怅然遥相望，知是故人来，举手拍马鞍，嗟叹使心伤，自君别我后，人事不可量，果不如先愿，又非君所详，我有亲父母，逼迫兼弟兄，以我应他人，君还何所望，府吏谓新妇，贺卿得高迁，磐石方且厚，可以卒千年，蒲苇一时纫，便作旦夕间，卿当日胜贵，吾独向黄泉，新妇谓府吏，何意出此言，同是被逼迫，君尔妾亦然，黄泉下相见，勿违今日言，执手分道去，各各还家门，生人作死别，恨恨那可论，念与世间辞，千万不复全，府吏还家去，上堂拜阿母，今日大风寒，寒风摧树木，严霜结庭兰，儿今日冥冥，令母在后单，故作不良计，勿复怨鬼神，命如南山石，四体康且直，阿母得闻之，零泪应声落，汝是大家子，仕宦于台阁，慎勿为妇死，贵贱情何薄，东家有贤女，窈窕艳城郭，阿母为汝求，便复在旦夕，府吏再拜还，长叹空房中，作计乃尔立，转头向户里，渐见愁煎迫，其日牛马嘶，新妇入青庐，奄奄黄昏后，寂寂人定初，我命绝今日，魂去尸长留，揽裙脱丝履，举身赴清池，府吏闻此事，心知长别离，徘徊庭树下，自挂东南枝，两家求合葬，合葬华山傍，东西植松柏，左右种梧桐，枝枝相覆盖，叶叶相交通，中有双飞鸟，自名为鸳鸯，仰头相向鸣，夜夜达五更，行人驻足听，寡妇起彷徨，多谢后世人，戒之慎勿忘
同从弟南斋玩月忆山阴崔少府,唐,王昌龄,高卧南斋时，开帷月初吐，清辉澹水木，演漾在窗户，冉冉几盈虚，澄澄变今古，美人清江畔，是夜越吟苦，千里共如何，微风吹兰杜
同题仙游观,唐,韩翃,仙台下见五城楼，风物凄凄宿雨收，山色遥连秦树晚，砧声近报汉宫秋，疏松影落空坛静，细草香闲小洞幽，何用别寻方外去，人间亦自有丹丘
后宫词,唐,白居易,泪湿罗巾梦不成，夜深前殿按歌声，红颜未老恩先断，斜倚薰笼坐到明
听安万善吹觱篥歌,唐,李颀,南山截竹为觱篥，此乐本自龟兹出，流传汉地曲转奇，凉州胡人为我吹，傍邻闻者多叹息，远客思乡皆泪垂，世人解听不解赏，长飙风中自来往，枯桑老柏寒飕飗，九雏鸣凤乱啾啾，龙吟虎啸一时发，万籁百泉相与秋，忽然更作渔阳掺，黄云萧条白日暗，变调如闻杨柳春，上林繁花照眼新，岁夜高堂列明烛，美酒一杯声一曲
听弹琴,唐,刘长卿,泠泠七弦上，静听松风寒，古调虽自爱，今人多不弹
听筝,唐,李端,鸣筝金粟柱，素手玉房前，欲得周郎顾，时时误拂弦
听董大弹胡笳声兼寄语弄房给事,唐,李颀,蔡女昔造胡笳声，一弹一十有八拍，胡人落泪沾边草，汉使断肠对归客，古戍苍苍烽火寒，大荒沉沉飞雪白，先拂商弦后角羽，四郊秋叶惊摵摵，董夫子，通神明，深山窃听来妖精，言迟更速皆应手，将往复旋如有情，空山百鸟散还合，万里浮云阴且晴，嘶酸雏雁失群夜，断绝胡儿恋母声，川为静其波，鸟亦罢其鸣，乌孙部落家乡远，逻娑沙尘哀怨生，幽音变调忽飘洒，长风吹林雨堕瓦，迸泉飒飒飞木末，野鹿呦呦走堂下，长安城连东掖垣，凤凰池对青琐门，高才脱略名与利，日夕望君抱琴至
听蜀僧浚弹琴,唐,李白,蜀僧抱绿绮，西下峨眉峰，为我一挥手，如听万壑松，客心洗流水，馀响入霜钟，不觉碧山暮，秋云暗几重
和乐天春词,唐,刘禹锡,新妆宜面下朱楼，深锁春光一院愁，行到中庭数花朵，蜻蜓飞上玉搔头
和张仆射塞下曲其一,唐,卢纶,鹫翎金仆姑，燕尾绣蝥弧，独立扬新令，千营共一呼
和张仆射塞下曲其三,唐,卢纶,月黑雁飞高，单于夜遁逃，欲将轻骑逐，大雪满弓刀
和张仆射塞下曲其二,唐,卢纶,林暗草惊风，将军夜引弓，平明寻白羽，没在石棱中
和张仆射塞下曲其四,唐,卢纶,野幕敞琼筵，羌戎贺劳旋，醉和金甲舞，雷鼓动山川
和张仆射塞下曲,唐,卢纶,月黑雁飞高，单于夜遁逃，欲将轻骑逐，大雪满弓刀
和晋陵陆丞早春游望,唐,杜审言,独有宦游人，偏惊物候新，云霞出海曙，梅柳渡江春，淑气催黄鸟，晴光转绿蘋，忽闻歌古调，归思欲沾巾
和贾至舍人早朝大明宫之作,唐,杜甫,五夜漏声催晓箭，九重春色醉仙桃，旌旗日暖龙蛇动，宫殿风微燕雀高，朝罢香烟携满袖，诗成珠玉在挥毫，欲知世掌丝纶美，池上于今有凤毛
和贾舍人早朝大明宫之作,唐,王维,绛帻鸡人送晓筹，尚衣方进翠云裘，九天阊阖开宫殿，万国衣冠拜冕旒，日色才临仙掌动，香烟欲傍衮龙浮，朝罢须裁五色诏，佩声归向凤池头
咏怀古迹五首其一,唐,杜甫,支离东北风尘际，漂泊西南天地间，三峡楼台淹日月，五溪衣服共云山，羯胡事主终无赖，词客哀时且未还，庾信平生最萧瑟，暮年诗赋动江关
咏怀古迹五首其三,唐,杜甫,群山万壑赴荆门，生长明妃尚有村，一去紫台连朔漠，独留青冢向黄昏，画图省识春风面，环佩空归夜月魂，千载琵琶作胡语，分明怨恨曲中论
咏怀古迹五首其二,唐,杜甫,摇落深知宋玉悲，风流儒雅亦吾师，怅望千秋一洒泪，萧条异代不同时，江山故宅空文藻，云雨荒台岂梦思，最是楚宫俱泯灭，舟人指点到今疑
咏怀古迹五首其五,唐,杜甫,诸葛大名垂宇宙，宗臣遗像肃清高，三分割据纡筹策，万古云霄一羽毛，伯仲之间见伊吕，指挥若定失萧曹，运移汉祚终难复，志决身歼军务劳
咏怀古迹五首其四,唐,杜甫,蜀主窥吴幸三峡，崩年亦在永安宫，翠华想像空山里，玉殿虚无野寺中，古庙杉松巢水鹤，岁时伏腊走村翁，武侯祠堂常邻近，一体君臣祭祀同
咏怀古迹其三,唐,杜甫,群山万壑赴荆门，生长明妃尚有村，一去紫台连朔漠，独留青冢向黄昏，画图省识春风面，环珮空归夜月魂，千载琵琶作胡语，分明怨恨曲中论
咏怀古迹,唐,杜甫,群山万壑赴荆门，生长明妃尚有村，一去紫台连朔漠，独留青冢向黄昏，画图省识春风面，环珮空归夜月魂，千载琵琶作胡语，分明怨恨曲中论
咏柳,唐,贺知章,碧玉妆成一树高，万条垂下绿丝绦，不知细叶谁裁出，二月春风似剪刀
咏蝉,唐,骆宾王,西陆蝉声唱，南冠客思深，不堪玄鬓影，来对白头吟，露重飞难进，风多响易沉，无人信高洁，谁为表予心
咏鹅,唐,骆宾王,鹅鹅鹅，曲项向天歌，白毛浮绿水，红掌拨清波
哀江头,唐,杜甫,少陵野老吞声哭，春日潜行曲江曲，江头宫殿锁千门，细柳新蒲为谁绿，忆昔霓旌下南苑，苑中万物生颜色，昭阳殿里第一人，同辇随君侍君侧，辇前才人带弓箭，白马嚼啮黄金勒，翻身向天仰射云，一笑正坠双飞翼，明眸皓齿今何在，血污游魂归不得，清渭东流剑阁深，去住彼此无消息，人生有情泪沾臆，江水江花岂终极，黄昏胡骑尘满城，欲往城南望城北
哀王孙,唐,杜甫,长安城头头白乌，夜飞延秋门上呼，又向人家啄大屋，屋底达官走避胡，金鞭断折九马死，骨肉不得同驰驱，腰下宝玦青珊瑚，可怜王孙泣路隅，问之不肯道姓名，但道困苦乞为奴，已经百日窜荆棘，身上无有完肌肤，高帝子孙尽隆准，龙种自与常人殊，豺狼在邑龙在野，王孙善保千金躯，不敢长语临交衢，且为王孙立斯须，昨夜东风吹血腥，东来橐驼满旧都，朔方健儿好身手，昔何勇锐今何愚，窃闻天子已传位，圣德北服南单于，花门剺面请雪耻，慎勿出口他人狙，哀哉王孙慎勿疏，五陵佳气无时无
哥舒歌,唐,西鄙人,北斗七星高，哥舒夜带刀，至今窥牧马，不敢过临洮
唐多令惜别,宋,吴文英,何处合成愁，离人心上秋，纵芭蕉，不雨也飕飕，都道晚凉天气好，有明月，怕登楼，年事梦中休，花空烟水流，燕辞归，客尚淹留，垂柳不萦裙带住，漫长是，系行舟
商山早行,唐,温庭筠,晨起动征铎，客行悲故乡，鸡声茅店月，人迹板桥霜，槲叶落山路，枳花明驿墙，因思杜陵梦，凫雁满回塘
喜外弟卢纶见宿,唐,司空曙,静夜四无邻，荒居旧业贫，雨中黄叶树，灯下白头人，以我独沈久，愧君相见频，平生自有分，况是蔡家亲
喜见外弟又言别,唐,李益,十年离乱后，长大一相逢，问姓惊初见，称名忆旧容，别来沧海事，语罢暮天钟，明日巴陵道，秋山又几重
四时田园杂兴其一,宋,范成大,昼出耘田夜绩麻，村庄儿女各当家，童孙未解供耕织，也傍桑阴学种瓜
四时田园杂兴其二,宋,范成大,梅子金黄杏子肥，麦花雪白菜花稀，日长篱落无人过，唯有蜻蜓蛱蝶飞
四时田园杂兴,宋,范成大,昼出耘田夜绩麻，村庄儿女各当家，童孙未解供耕织，也傍桑阴学种瓜
回乡偶书二首其一,唐,贺知章,少小离家老大回，乡音无改鬓毛衰，儿童相见不相识，笑问客从何处来
回乡偶书,唐,贺知章,少小离家老大回，乡音无改鬓毛衰，儿童相见不相识，笑问客从何处来
回车驾言迈,汉,佚名,回车驾言迈，悠悠涉长道，四顾何茫茫，东风摇百草，所遇无故物，焉得不速老，盛衰各有时，立身苦不早，人生非金石，岂能长寿考，奄忽随物化，荣名以为宝
在狱咏蝉,唐,骆宾王,西陆蝉声唱，南冠客思深，不堪玄鬓影，来对白头吟，露重飞难进，风多响易沉，无人信高洁，谁为表予心
塞上曲其一,唐,王昌龄,蝉鸣空桑林，八月萧关道，出塞入塞寒，处处黄芦草，从来幽并客，皆共尘沙老，莫学游侠儿，矜夸紫骝好
塞下曲六首其一,唐,李白,五月天山雪，无花只有寒，笛中闻折柳，春色未曾看，晓战随金鼓，宵眠抱玉鞍，愿将腰下剑，直为斩楼兰
塞下曲,唐,卢纶,月黑雁飞高，单于夜遁逃，欲将轻骑逐，大雪满弓刀
塞下曲,唐,王昌龄,饮马渡秋水，水寒风似刀，平沙日未没，黯黯见临洮，昔日长城战，咸言意气高，黄尘足今古，白骨乱蓬蒿
墨梅,宋,王冕,我家洗砚池头树，朵朵花开淡墨痕，不要人夸好颜色，只留清气满乾坤
声声慢,宋,李清照,寻寻觅觅，冷冷清清，凄凄惨惨戚戚，乍暖还寒时候，最难将息，三杯两盏淡酒，怎敌他晚来风急，雁过也正伤心，却是旧时相识，满地黄花堆积，憔悴损，如今有谁堪摘，守着窗儿，独自怎生得黑，梧桐更兼细雨，到黄昏点点滴滴，这次第怎一个愁字了得
声声慢寻寻觅觅,宋,李清照,寻寻觅觅，冷冷清清，凄凄惨惨戚戚，乍暖还寒时候，最难将息，三杯两盏淡酒，怎敌他晚来风急，雁过也正伤心，却是旧时相识，满地黄花堆积，憔悴损，如今有谁堪摘，守着窗儿，独自怎生得黑，梧桐更兼细雨，到黄昏点点滴滴，这次第怎一个愁字了得
夏日南亭怀辛大,唐,孟浩然,山光忽西落，池月渐东上，散发乘夕凉，开轩卧闲敞，荷风送香气，竹露滴清响，欲取鸣琴弹，恨无知音赏，感此怀故人，中宵劳梦想
夏日田园杂兴其七,宋,范成大,昼出耘田夜绩麻，村庄儿女各当家，童孙未解供耕织，也傍桑阴学种瓜
夏日绝句,宋,李清照,生当作人杰，死亦为鬼雄，至今思项羽，不肯过江东
夕次盱眙县,唐,韦应物,落帆逗淮镇，停舫临孤驿，浩浩风起波，冥冥日沉夕，人归山郭暗，雁下芦洲白，独夜忆秦关，听钟未眠客
夜上受降城闻笛,唐,李益,回乐峰前沙似雪，受降城外月如霜，不知何处吹芦管，一夜征人尽望乡
夜书所见,宋,叶绍翁,萧萧梧叶送寒声，江上秋风动客情，知有儿童挑促织，夜深篱落一灯明
夜归鹿门山歌,唐,孟浩然,山寺钟鸣昼已昏，渔梁渡头争渡喧，人随沙岸向江村，余亦乘舟归鹿门，鹿门月照开烟树，忽到庞公栖隐处，岩扉松径长寂寥，惟有幽人自来去
夜归鹿门歌,唐,孟浩然,山寺钟鸣昼已昏，渔梁渡头争渡喧，人随沙岸向江村，余亦乘舟归鹿门，鹿门月照开烟树，忽到庞公栖隐处，岩扉松径长寂寥，惟有幽人自来去
夜泊枫江,唐,张继,月落乌啼霜满天，江枫渔火对愁眠，姑苏城外寒山寺，夜半钟声到客船
夜泊牛渚怀古,唐,李白,牛渚西江夜，青天无片云，登舟望秋月，空忆谢将军，余亦能高咏，斯人不可闻，明朝挂帆席，枫叶落纷纷
夜游宫叶下斜阳照水,宋,周邦彦,叶下斜阳照水，卷轻浪，沈沈千里，桥上酸风射眸子，立多时，看黄昏，灯火市，古屋寒窗底，听几片，井桐飞坠，不恋单衾再三起，有谁知，为萧娘，书一纸
夜游宫记梦寄师伯浑,宋,陆游,雪晓清笳乱起，梦游处，不知何地，铁骑无声望似水，想关河，雁门西，青海际，睡觉寒灯里，漏声断，月斜窗纸，自许封侯在万里，有谁知，鬓虽残，心未死
夜雨寄北,唐,李商隐,君问归期未有期，巴山夜雨涨秋池，何当共剪西窗烛，却话巴山夜雨时
天仙子水调数声持酒听,宋,张先,水调数声持酒听，午醉醒来愁未醒，送春春去几时回，临晚镜，伤流景，往事后期空记省，沙上并禽池上暝，云破月来花弄影，重重帘幕密遮灯，风不定，人初静，明日落红应满径
天净沙秋,元,白朴,孤村落日残霞，轻烟老树寒鸦，一点飞鸿影下，青山绿水，白草红叶黄花
天净沙秋思,元,马致远,枯藤老树昏鸦，小桥流水人家，古道西风瘦马，夕阳西下，断肠人在天涯
天末怀李白,唐,杜甫,凉风起天末，君子意如何，鸿雁几时到，江湖秋水多，文章憎命达，魑魅喜人过，应共冤魂语，投诗赠汨罗
天竺寺八月十五日夜桂子,唐,皮日休,玉颗珊珊下月轮，殿前拾得露华新，至今不会天中事，应是嫦娥掷与人
太常引建康中秋夜为吕叔潜赋,宋,辛弃疾,一轮秋影转金波，飞镜又重磨，把酒问姮娥，被白发，欺人奈何，乘风好去，长空万里，直下看山河，斫去桂婆娑，人道是，清光更多
奉和中书舍人贾至早朝大明宫,唐,岑参,鸡鸣紫陌曙光寒，莺啭皇州春色阑，金阙晓钟开万户，玉阶仙仗拥千官，花迎剑珮星初落，柳拂旌旗露未干，独有凤凰池上客，阳春一曲和皆难
奉和圣制从蓬莱向兴庆阁道中留春雨中春望之作应制,唐,王维,渭水自萦秦塞曲，黄山旧绕汉宫斜，銮舆迥出千门柳，阁道回看上苑花，云里帝城双凤阙，雨中春树万人家，为乘阳气行时令，不是宸游玩物华
奉和贾至舍人早朝大明宫,唐,杜甫,五夜漏声催晓箭，九重春色醉仙桃，旌旗日暖龙蛇动，宫殿风微燕雀高，朝罢香烟携满袖，诗成珠玉在挥毫，欲知世掌丝纶美，池上于今有凤毛
奉济驿重送严公四韵,唐,杜甫,远送从此别，青山空复情，几时杯重把，昨夜月同行，列郡讴歌惜，三朝出入荣，江村独归处，寂寞养残生
女冠子四月十七,唐,韦庄,四月十七，正是去年今日，别君时，忍泪佯低面，含羞半敛眉，不知魂已断，空有梦相随，除却天边月，没人知
女冠子昨夜夜半,唐,韦庄,昨夜夜半，枕上分明梦见，语多时，依旧桃花面，频低柳叶眉，半羞还半喜，欲去又依依，觉来知是梦，不胜悲
好事近七月十三日夜登万花川谷望月作,宋,杨万里,月未到诚斋，先到万花川谷，不是诚斋无月，隔一林修竹，如今才是十三夜，月色已如玉，未是秋光奇绝，看十五十六
好事近摇首出红尘,宋,朱敦儒,摇首出红尘，醒醉更无时节，活计绿蓑青笠，惯披霜冲雪，晚来风定钓丝闲，上下是新月，千里水天一色，看孤鸿明灭
如梦令,宋,李清照,昨夜雨疏风骤，浓睡不消残酒，试问卷帘人，却道海棠依旧，知否知否，应是绿肥红瘦
如梦令常记溪亭日暮,宋,李清照,常记溪亭日暮，沉醉不知归路，兴尽晚回舟，误入藕花深处，争渡争渡，惊起一滩鸥鹭
如梦令昨夜雨疏风骤,宋,李清照,昨夜雨疏风骤，浓睡不消残酒，试问卷帘人，却道海棠依旧，知否知否，应是绿肥红瘦
嫦娥,唐,李商隐,云母屏风烛影深，长河渐落晓星沉，嫦娥应悔偷灵药，碧海青天夜夜心
子夜吴歌冬歌,唐,李白,明朝驿使发，一夜絮征袍，素手抽针冷，那堪把剪刀，裁缝寄远道，几日到临洮
子夜吴歌,唐,李白,长安一片月，万户捣衣声，秋风吹不尽，总是玉关情，何日平胡虏，良人罢远征
子夜吴歌夏歌,唐,李白,镜湖三百里，菡萏发荷花，五月西施采，人看隘若耶，回舟不待月，归去越王家
子夜吴歌春歌,唐,李白,秦地罗敷女，采桑绿水边，素手青条上，红妆白日鲜，蚕饥妾欲去，五马莫留连
子夜吴歌秋歌,唐,李白,长安一片月，万户捣衣声，秋风吹不尽，总是玉关情，何日平胡虏，良人罢远征
孔雀东南飞,两汉,佚名,孔雀东南飞，五里一徘徊，十三能织素，十四学裁衣，十五弹箜篌，十六诵诗书，十七为君妇，心中常苦悲，君既为府吏，守节情不移，贱妾留空房，相见常日稀，鸡鸣入机织，夜夜不得息，三日断五匹，大人故嫌迟，非为织作迟，君家妇难为，妾不堪驱使，徒留无所施，便可白公姥，及时相遣归，府吏得闻之，堂上启阿母，儿已薄禄相，幸复得此妇，结发同枕席，黄泉共为友，共事二三年，始尔未为久，女行无偏斜，何意致不厚，阿母谓府吏，何乃太区区，此妇无礼节，举动自专由，吾意久怀忿，汝岂得自由，东家有贤女，自名秦罗敷，可怜体无比，阿母为汝求，便可速遣之，遣去慎莫留，府吏长跪告，伏惟启阿母，今若遣此妇，终老不复取，阿母得闻之，槌床便大怒，小子无所畏，何敢助妇语，吾已失恩义，会不相从许，府吏默无声，再拜还入户，举言谓新妇，哽咽不能语，我自不驱卿，逼迫有阿母，卿但暂还家，吾今且报府，不久当归还，还必相迎取，以此下心意，慎勿违吾语，新妇谓府吏，勿复重纷纭，往昔初阳岁，谢家来贵门，奉事循公姥，进止敢自专，昼夜勤作息，伶俜萦苦辛，谓言无罪过，供养卒大恩，仍更被驱遣，何言复来还，妾有绣腰襦，葳蕤自生光，红罗复斗帐，四角垂香囊，箱帘六七十，绿碧青丝绳，物物各自异，种种在其中，人贱物亦鄙，不足迎后人，留待作遗施，于今无会因，时时为安慰，久久莫相忘，鸡鸣外欲曙，新妇起严妆，著我绣夹裙，事事四五通，足下蹑丝履，头上玳瑁光，腰若流纨素，耳著明月珰，指如削葱根，口如含朱丹，纤纤作细步，精妙世无双，上堂拜阿母，阿母怒不止，昔作女儿时，生小出野里，本自无教训，兼愧贵家子，受母钱帛多，不堪母驱使，今日还家去，念母劳家里，却与小姑别，泪落连珠子，新妇初来时，小姑始扶床，今日被驱遣，小姑如我长，勤心养公姥，好自相扶将，初七及下九，嬉戏莫相忘，出门登车去，涕落百余行，府吏马在前，新妇车在后，隐隐何甸甸，俱会大道口，下马入车中，低头共耳语，誓不相隔卿，且暂还家去，吾今且赴府，不久当还归，誓天不相负，新妇谓府吏，感君区区怀，君既若见录，不久望君来，君当作磐石，妾当作蒲苇，蒲苇纫如丝，磐石无转移，我有亲父兄，性行暴如雷，恐不任我意，逆以煎我怀，举手长劳劳，二情同依依，入门上家堂，进退无颜仪，阿母大拊掌，不图子自归，十三教汝织，十四能裁衣，十五弹箜篌，十六知礼仪，十七遣汝嫁，谓言无誓违，汝今何罪过，不迎而自归，兰芝惭阿母，儿实无罪过，阿母大悲摧，还家十余日，县令遣媒来，云有第三郎，窈窕世无双，年始十八九，便言多令才，阿母谓阿女，汝可去应之，阿女含泪答，兰芝初还时，府吏见丁宁，结誓不别离，今日违情义，恐此事非奇，自可断来信，徐徐更谓之，阿母白媒人，贫贱有此女，始适还家门，不堪吏人妇，岂合令郎君，幸可广问讯，不得便相许，媒人去数日，寻遣丞请还，说有兰家女，承籍有宦官，云有第五郎，娇逸未有婚，遣丞为媒人，主簿通语言，直说太守家，有此令郎君，既欲结大义，故遣来贵门，阿母谢媒人，女子先有誓，老姥岂敢言，阿兄得闻之，怅然心中烦，举言谓阿妹，作计何不量，先嫁得府吏，后嫁得郎君，否泰如天地，足以荣汝身，不嫁义郎体，其往欲何云，兰芝仰头答，理实如兄言，谢家事夫婿，中道还兄门，处分适兄意，那得自任专，虽与府吏要，渠会永无缘，登即相许和，便可作婚姻，媒人下床去，诺诺复尔尔，还部白府君，下官奉使命，言谈大有缘，府君得闻之，心中大欢喜，视历复开书，便利此月内，六合正相应，良吉三十日，今已二十七，卿可去成婚，交语速装束，络绎如浮云，青雀白鹄舫，四角龙子幡，婀娜随风转，金车玉作轮，踯躅青骢马，流苏金镂鞍，赍钱三百万，皆用青丝穿，杂彩三百匹，交广市鲑珍，从人四五百，郁郁登郡门，阿母谓阿女，适得府君书，明日来迎汝，何不作衣裳，莫令事不举，阿女默无声，手巾掩口啼，泪落便如泻，移我琉璃榻，出置前窗下，左手持刀尺，右手执绫罗，朝成绣夹裙，晚成单罗衫，晻晻日欲暝，愁思出门啼，府吏闻此变，因求假暂归，未至二三里，摧藏马悲哀，新妇识马声，蹑履相逢迎，怅然遥相望，知是故人来，举手拍马鞍，嗟叹使心伤，自君别我后，人事不可量，果不如先愿，又非君所详，我有亲父母，逼迫兼弟兄，以我应他人，君还何所望，府吏谓新妇，贺卿得高迁，磐石方且厚，可以卒千年，蒲苇一时纫，便作旦夕间，卿当日胜贵，吾独向黄泉，新妇谓府吏，何意出此言，同是被逼迫，君尔妾亦然，黄泉下相见，勿违今日言，执手分道去，各各还家门，生人作死别，恨恨那可论，念与世间辞，千万不复全，府吏还家去，上堂拜阿母，今日大风寒，寒风摧树木，严霜结庭兰，儿今日冥冥，令母在后单，故作不良计，勿复怨鬼神，命如南山石，四体康且直，阿母得闻之，零泪应声落，汝是大家子，仕宦于台阁，慎勿为妇死，贵贱情何薄，东家有贤女，窈窕艳城郭，阿母为汝求，便复在旦夕，府吏再拜还，长叹空房中，作计乃尔立，转头向户里，渐见愁煎迫，其日牛马嘶，新妇入青庐，奄奄黄昏后，寂寂人定初，我命绝今日，魂去尸长留，揽裙脱丝履，举身赴清池，府吏闻此事，心知长别离，徘徊庭树下，自挂东南枝，两家求合葬，合葬华山傍，东西植松柏，左右种梧桐，枝枝相覆盖，叶叶相交通，中有双飞鸟，自名为鸳鸯，仰头相向鸣，夜夜达五更，行人驻足听，寡妇起彷徨，多谢后世人，戒之慎勿忘
孙革访羊尊师诗,唐,贾岛,松下问童子，言师采药去，只在此山中，云深不知处
孟冬寒气至,汉,佚名,孟冬寒气至，北风何惨栗，愁多知夜长，仰观众星列，三五明月满，四五蟾兔缺，客从远方来，遗我一书札，上言长相思，下言久离别，置书怀袖中，三岁字不灭，一心抱区区，惧君不识察
孤雁二首其二,唐,崔涂,几行归塞尽，念尔独何之，暮雨相呼失，寒塘欲下迟，渚云低暗度，关月冷相随，未必逢矰缴，孤飞自可疑
孤雁二首,唐,崔涂,几行归塞尽，念尔独何之，暮雨相呼失，寒塘欲下迟，渚云低暗度，关月冷相随，未必逢矰缴，孤飞自可疑
安公子远岸收残雨,宋,柳永,远岸收残雨，雨残稍觉江天暮，拾翠汀洲人寂静，立双双鸥鹭，望几点，渔灯隐映蒹葭浦，停画桡，两两舟人语，道去程今夜，遥指前村烟树，游宦成羁旅，短樯吟倚闲凝伫，万水千山迷远近，想乡关何处，自别后，风亭月榭孤欢聚，刚断肠，惹得离情苦，听杜字声声，劝人不如归去
定风波,宋,苏轼,三月七日，沙湖道中遇雨，雨具先去，同行皆狼狈，余独不觉，已而遂晴，故作此词，莫听穿林打叶声，何妨吟啸且徐行，竹杖芒鞋轻胜马，谁怕，一蓑烟雨任平生，料峭春风吹酒醒，微冷，山头斜照却相迎，回首向来萧瑟处，归去，也无风雨也无晴
定风波自春来,宋,柳永,自春来，惨绿愁红，芳心是事可可，日上花梢，莺穿柳带，犹压香衾卧，暖酥消，腻云亸，终日厌厌倦梳裹，无那，恨薄情一去，音书无个，早知恁么，悔当初，不把雕鞍锁，向鸡窗，只与蛮笺象管，拘束教吟课，镇相随，莫抛躲，针线闲拈伴伊坐，和我，免使年少，光阴虚过
定风波莫听穿林打叶声,宋,苏轼,三月七日，沙湖道中遇雨，雨具先去，同行皆狼狈，余独不觉，已而遂晴，故作此词，莫听穿林打叶声，何妨吟啸且徐行，竹杖芒鞋轻胜马，谁怕，一蓑烟雨任平生，料峭春风吹酒醒，微冷，山头斜照却相迎，回首向来萧瑟处，归去，也无风雨也无晴
客从远方来,汉,佚名,客从远方来，遗我一端绮，相去万余里，故人心尚尔，文采双鸳鸯，裁为合欢被，著以长相思，缘以结不解，以胶投漆中，谁能别离此
客夜与故人偶集,唐,戴叔伦,天秋月又满，城阙夜千重，还作江南会，翻疑梦里逢，风枝惊暗鹊，露草覆寒蛩，羁旅长堪醉，相留畏晓钟
客至,唐,杜甫,舍南舍北皆春水，但见群鸥日日来，花径不曾缘客扫，蓬门今始为君开，盘飧市远无兼味，樽酒家贫只旧醅，肯与邻翁相对饮，隔篱呼取尽馀杯
宣州谢眺楼饯别校书叔云,唐,李白,弃我去者，昨日之日不可留，乱我心者，今日之日多烦忧，长风万里送秋雁，对此可以酣高楼，蓬莱文章建安骨，中间小谢又清发，俱怀逸兴壮思飞，欲上青天览明月，抽刀断水水更流，举杯销愁愁更愁，人生在世不称意，明朝散发弄扁舟
宫中词,唐,朱庆馀,寂寂花时闭院门，美人相并立琼轩，含情欲说宫中事，鹦鹉前头不敢言
宫中调笑团扇,唐,王建,团扇团扇，美人病来遮面，玉颜憔悴三年，谁复商量管弦，弦管弦管，春草昭阳路断
宫词,唐,朱庆馀,寂寂花时闭院门，美人相并立琼轩，含情欲说宫中事，鹦鹉前头不敢言
宫词,唐,薛逢,十二楼中尽晓妆，望仙楼上望君王，锁衔金兽连环冷，水滴铜龙昼漏长，云髻罢梳还对镜，罗衣欲换更添香，遥窥正殿帘开处，袍袴宫人扫御床
宫词,唐,顾况,长乐宫连上苑春，玉楼金殿艳歌新，君门一入无由出，唯有宫莺得见人
宫词故国三千里,唐,张祜,故国三千里，深宫二十年，一声何满子，双泪落君前
宴清都初春,宋,卢祖皋,春讯飞琼管，风日薄，度墙啼鸟声乱，江城次第，笙歌翠合，绮罗香暖，溶溶涧渌冰泮，醉梦里年华暗换，料黛眉重锁隋堤，芳心还动梁苑，新来雁阔云音，鸾分鉴影，无计重见，啼春细雨，笼愁澹月，恁时庭院，离肠未语先断，算犹有，凭高望眼，更那堪，芳草连天，飞梅弄晚
宿业师山房待丁大不至,唐,孟浩然,夕阳度西岭，群壑倏已暝，松月生夜凉，风泉满清听，樵人归欲尽，烟鸟栖初定，之子期宿来，孤琴候萝径
宿业师山房期丁大不至,唐,孟浩然,夕阳度西岭，群壑倏已暝，松月生夜凉，风泉满清听，樵人归欲尽，烟鸟栖初定，之子期宿来，孤琴候萝径
宿府,唐,杜甫,清秋幕府井梧寒，独宿江城蜡炬残，永夜角声悲自语，中天月色好谁看，风尘荏苒音书绝，关塞萧条行路难，已忍伶俜十年事，强移栖息一枝安
宿建德江,唐,孟浩然,移舟泊烟渚，日暮客愁新，野旷天低树，江清月近人
宿新市徐公店,宋,杨万里,篱落疏疏一径深，树头花落未成阴，儿童急走追黄蝶，飞入菜花无处寻
宿桐庐江寄广陵旧游,唐,孟浩然,山暝闻猿愁，沧江急夜流，风鸣两岸叶，月照一孤舟，建德非吾土，维扬忆旧游，还将两行泪，遥寄海西头
宿王昌龄隐居,唐,常建,清溪深不测，隐处唯孤云，松际露微月，清光犹为君，茅亭宿花影，药院滋苔纹，余亦谢时去，西山鸾鹤群
寄人,唐,张泌,别梦依依到谢家，小廊回合曲阑斜，多情只有春庭月，犹为离人照落花
寄令狐郎中,唐,李商隐,嵩云秦树久离居，双鲤迢迢一纸书，休问梁园旧宾客，茂陵秋雨病相如
寄全椒山中道士,唐,韦应物,今朝郡斋冷，忽念山中客，涧底束荆薪，归来煮白石，欲持一瓢酒，远慰风雨夕，落叶满空山，何处寻行迹
寄左省杜拾遗,唐,岑参,联步趋丹陛，分曹限紫微，晓随天仗入，暮惹御香归，白发悲花落，青云羡鸟飞，圣朝无阙事，自觉谏书稀
寄扬州韩绰判官,唐,杜牧,青山隐隐水迢迢，秋尽江南草未凋，二十四桥明月夜，玉人何处教吹箫
寄李儋元锡,唐,韦应物,去年花里逢君别，今日花开已一年，世事茫茫难自料，春愁黯黯独成眠，身多疾病思田里，邑有流亡愧俸钱，闻道欲来相问讯，西楼望月几回圆
寄韩谏议,唐,杜甫,今我不乐思岳阳，身欲奋飞病在床，美人娟娟隔秋水，濯足洞庭望八荒，鸿飞冥冥日月白，青枫叶赤天雨霜，玉京群帝集北斗，或骑骐驎翳凤凰，芙蓉旌旗烟雾乐，影动倒景摇潇湘，星宫之君醉琼浆，羽人稀少不在旁，似闻昨者赤松子，恐是汉代韩张良，昔随刘氏定长安，帷幄未改神惨伤，国家成败吾岂敢，色难腥腐餐风香，周南留滞古所惜，南极老人应寿昌，美人胡为隔秋水，焉得置之贡玉堂
寄韩谏议注,唐,杜甫,今我不乐思岳阳，身欲奋飞病在床，美人娟娟隔秋水，濯足洞庭望八荒，鸿飞冥冥日月白，青枫叶赤天雨霜，玉京群帝集北斗，或骑麒麟翳凤凰，芙蓉旌旗烟雾落，影动倒景摇潇湘，星宫之君醉琼浆，羽人稀少不在旁，似闻昨者赤松子，恐是汉代韩张良，昔随刘氏定长安，帷幄未改神惨伤，国家成败吾岂敢，色难腥腐餐枫香，周南留滞古所惜，南极老人应寿昌，美人胡为隔秋水，焉得置之贡玉堂
寒食,唐,韩翃,春城无处不飞花，寒食东风御柳斜，日暮汉宫传蜡烛，轻烟散入五侯家
寒食日即事,唐,韩翃,春城无处不飞花，寒食东风御柳斜，日暮汉宫传蜡烛，轻烟散入五侯家
寻南溪常山道人隐居,唐,刘长卿,一路经行处，莓苔见履痕，白云依静渚，春草闭闲门，过雨看松色，随山到水源，溪花与禅意，相对亦忘言
寻南溪常道士,唐,刘长卿,一路经行处，莓苔见履痕，白云依静渚，春草闭闲门，过雨看松色，随山到水源，溪花与禅意，相对亦忘言
寻西山隐者不遇,唐,丘为,绝顶一茅茨，直上三十里，扣关无僮仆，窥室唯案几，若非巾柴车，应是钓秋水，差池不相见，黾勉空仰止，草色新雨中，松声晚窗里，及兹契幽绝，自足荡心耳，虽无宾主意，颇得清净理，兴尽方下山，何必待之子
寻陆鸿渐不遇,唐,皎然,移家虽带郭，野径入桑麻，近种篱边菊，秋来未著花，扣门无犬吠，欲去问西家，报道山中去，归时每日斜
寻隐者不遇,唐,贾岛,松下问童子，言师采药去，只在此山中，云深不知处
寿阳曲远浦帆归,元,马致远,夕阳下，酒旆闲，两三航未曾着岸，落花水香茅舍晚，断桥头卖鱼人散
将赴吴兴登乐游原一绝,唐,杜牧,清时有味是无能，闲爱孤云静爱僧，欲把一麾江海去，乐游原上望昭陵
将进酒,唐,李白,君不见，黄河之水天上来，奔流到海不复回，君不见，高堂明镜悲白发，朝如青丝暮成雪，人生得意须尽欢，莫使金樽空对月，天生我材必有用，千金散尽还复来，烹羊宰牛且为乐，会须一饮三百杯，岑夫子，丹丘生，将进酒，杯莫停，与君歌一曲，请君为我倾耳听，钟鼓馔玉不足贵，但愿长醉不复醒，古来圣贤皆寂寞，惟有饮者留其名，陈王昔时宴平乐，斗酒十千恣欢谑，主人何为言少钱，径须沽取对君酌，五花马，千金裘，呼儿将出换美酒，与尔同销万古愁
小儿垂钓,唐,胡令能,蓬头稚子学垂纶，侧坐莓苔草映身，路人借问遥招手，怕得鱼惊不应人
小池,宋,杨万里,泉眼无声惜细流，树阴照水爱晴柔，小荷才露尖尖角，早有蜻蜓立上头
小重山昨夜寒蛩不住鸣,宋,岳飞,昨夜寒蛩不住鸣，惊回千里梦，已三更，起来独自绕阶行，人悄悄，帘外月胧明，白首为功名，旧山松竹老，阻归程，欲将心事付瑶琴，知音少，弦断有谁听
少年游并刀如水,宋,周邦彦,并刀如水，吴盐胜雪，纤手破新橙，锦幄初温，兽烟不断，相对坐调笙，低声问向谁行宿，城上已三更，马滑霜浓，不如休去，直是少人行
山中杂诗,南北朝,吴均,山际见来烟，竹中窥落日，鸟向檐上飞，云从窗里出
山中送别,唐,王维,山中相送罢，日暮掩柴扉，春草明年绿，王孙归不归
山亭柳赠歌者,宋,晏殊,家住西秦，赌博艺随身，花柳上，斗尖新，偶学念奴声调，有时高遏行云，蜀锦缠头无数，不负辛勤，数年来往咸京道，残杯冷炙谩消魂，衷肠事，托何人，若有知音见采，不辞遍唱阳春，一曲当筵落泪，重掩罗巾
山坡羊潼关怀古,元,张养浩,峰峦如聚，波涛如怒，山河表里潼关路，望西都意踌躇，伤心秦汉经行处，宫阙万间都做了土，兴百姓苦，亡百姓苦
山坡羊骊山怀古,元,张养浩,骊山四顾，阿房一炬，当时奢侈今何处，只见草萧疏水萦纡，至今遗恨迷烟树，列国周齐秦汉楚，赢都变做了土，输都变做了土
山居秋暝,唐,王维,空山新雨后，天气晚来秋，明月松间照，清泉石上流，竹喧归浣女，莲动下渔舟，随意春芳歇，王孙自可留
山村咏怀,宋,邵雍,一去二三里，烟村四五家，亭台六七座，八九十枝花
山石,唐,韩愈,山石荦确行径微，黄昏到寺蝙蝠飞，升堂坐阶新雨足，芭蕉叶大栀子肥，僧言古壁佛画好，以火来照所见稀，铺床拂席置羹饭，疏粝亦足饱我饥，夜深静卧百虫绝，清月出岭光入扉，天明独去无道路，出入高下穷烟霏，山红涧碧纷烂漫，时见松枥皆十围，当流赤足踏涧石，水声激激风吹衣，人生如此自可乐，岂必局束为人鞿，嗟哉吾党二三子，安得至老不更归
山行,唐,杜牧,远上寒山石径斜，白云深处有人家，停车坐爱枫林晚，霜叶红于二月花
山行寻隐者不遇,唐,丘为,绝顶一茅茨，直上三十里，扣关无僮仆，窥室唯案几，若非巾柴车，应是钓秋水，差池不相见，黾勉空仰止，草色新雨中，松声晚窗里，及兹契幽绝，自足荡心耳，虽无宾主意，颇得清净理，兴尽方下山，何必待之子
岁暮归南山,唐,孟浩然,北阙休上书，南山归敝庐，不才明主弃，多病故人疏，白发催年老，青阳逼岁除，永怀愁不寐，松月夜窗虚
峨眉山月歌,唐,李白,峨眉山月半轮秋，影入平羌江水流，夜发清溪向三峡，思君不见下渝州
崔九欲往南山马上口号与别,唐,裴迪,归山深浅去，须尽丘壑美，莫学武陵人，暂游桃源里
左迁至蓝关示侄孙湘,唐,韩愈,一封朝奏九重天，夕贬潮州路八千，欲为圣明除弊事，肯将衰朽惜残年，云横秦岭家何在，雪拥蓝关马不前，知汝远来应有意，好收吾骨瘴江边
巫山一段云古庙依青嶂,唐,李珣,古庙依青嶂，行宫枕碧流，水声山色锁妆楼，往事思悠悠，云雨朝还暮，烟花春复秋，啼猿何必近孤舟，行客自多愁
己亥杂诗其五,清,龚自珍,浩荡离愁白日斜，吟鞭东指即天涯，落红不是无情物，化作春泥更护花
己亥杂诗,清,龚自珍,九州生气恃风雷，万马齐喑究可哀，我劝天公重抖擞，不拘一格降人才
己亥杂诗,清,龚自珍,浩荡离愁白日斜，吟鞭东指即天涯，落红不是无情物，化作春泥更护花
已凉,唐,韩偓,碧阑干外绣帘垂，猩色屏风画折枝，八尺龙须方锦褥，已凉天气未寒时
巴山道中除夜书怀,唐,崔涂,迢递三巴路，羁危万里身，乱山残雪夜，孤烛异乡人，渐与骨肉远，转于僮仆亲，那堪正飘泊，明日岁华新
庐山谣寄卢侍御虚舟,唐,李白,我本楚狂人，凤歌笑孔丘，手持绿玉杖，朝别黄鹤楼，五岳寻仙不辞远，一生好入名山游，庐山秀出南斗傍，屏风九叠云锦张，影落明湖青黛光，金阙前开二峰长，银河倒挂三石梁，香炉瀑布遥相望，回崖沓嶂凌苍苍，翠影红霞映朝日，鸟飞不到吴天长，登高壮观天地间，大江茫茫去不还，黄云万里动风色，白波九道流雪山，好为庐山谣，兴因庐山发，闲窥石镜清我心，谢公行处苍苔没，早服还丹无世情，琴心三叠道初成，遥见仙人彩云里，手把芙蓉朝玉京，先期汗漫九垓上，愿接卢敖游太清
庭中有奇树,汉,佚名,庭中有奇树，绿叶发华滋，攀条折其荣，将以遗所思，馨香盈怀袖，路远莫致之，此物何足贵，但感别经时
归园田居其三,魏晋,陶渊明,种豆南山下，草盛豆苗稀，晨兴理荒秽，带月荷锄归，道狭草木长，夕露沾我衣，衣沾不足惜，但使愿无违
归园田居,魏晋,陶渊明,种豆南山下，草盛豆苗稀，晨兴理荒秽，带月荷锄归，道狭草木长，夕露沾我衣，衣沾不足惜，但使愿无违
归嵩山作,唐,王维,清川带长薄，车马去闲闲，流水如有意，暮禽相与还，荒城临古渡，落日满秋山，迢递嵩高下，归来且闭关
归故园作,唐,孟浩然,北阙休上书，南山归敝庐，不才明主弃，多病故人疏，白发催年老，青阳逼岁除，永怀愁不寐，松月夜窗虚
征怨,唐,柳中庸,岁岁金河复玉关，朝朝马策与刀环，三春白雪归青冢，万里黄河绕黑山
忆江南,唐,白居易,江南好，风景旧曾谙，日出江花红胜火，春来江水绿如蓝，能不忆江南
忆江南其一,唐,白居易,江南好，风景旧曾谙，日出江花红胜火，春来江水绿如蓝，能不忆江南
忆江南其二,唐,白居易,江南忆，最忆是杭州，山寺月中寻桂子，郡亭枕上看潮头，何日更重游
忆江南其三,唐,白居易,江南忆，其次忆吴宫，吴酒一杯春竹叶，吴娃双舞醉芙蓉，早晚复相逢
忆王孙春词,宋,李重元,萋萋芳草忆王孙，柳外楼高空断魂，杜宇声声不忍闻，欲黄昏，雨打梨花深闭门
忆秦娥与君别,宋,房舜卿,与君别，相思一夜梅花发，梅花发，凄凉南浦，断桥斜月，盈盈微步凌波袜，东风笑倚天涯阔，天涯阔，一声羌管，暮云愁绝
忆秦娥箫声咽,唐,李白,箫声咽，秦娥梦断秦楼月，秦楼月，年年柳色，灞陵伤别，乐游原上清秋节，咸阳古道音尘绝，音尘绝，西风残照，汉家陵阙
念奴娇赤壁怀古,宋,苏轼,大江东去，浪淘尽，千古风流人物，故垒西边，人道是，三国周郎赤壁，乱石穿空，惊涛拍岸，卷起千堆雪，江山如画，一时多少豪杰，遥想公瑾当年，小乔初嫁了，雄姿英发，羽扇纶巾，谈笑间，樯橹灰飞烟灭，故国神游，多情应笑我，早生华发，人生如梦，一尊还酹江月
念奴娇过洞庭,宋,张孝祥,洞庭青草，近中秋，更无一点风色，玉鉴琼田三万顷，著我扁舟一叶，素月分辉，明河共影，表里俱澄澈，悠然心会，妙处难与君说，应念岭海经年，孤光自照，肝肺皆冰雪，短发萧骚襟袖冷，稳泛沧浪空阔，尽吸西江，细斟北斗，万象为宾客，扣舷独笑，不知今夕何夕
思帝乡春日游,唐,韦庄,春日游，杏花吹满头，陌上谁家年少足风流，妾拟将身嫁与一生休，纵被无情弃，不能羞
思越人紫府东风放夜时,宋,贺铸,紫府东风放夜时，步莲秾李伴人归，五更钟动笙歌散，十里月明灯火稀，香苒苒，梦依依，天涯寒尽减春衣，凤凰城阙知何处，寥落星河一雁飞
怨情,唐,李白,美人卷珠帘，深坐颦蛾眉，但见泪痕湿，不知心恨谁
悯农其一,唐,李绅,春种一粒粟，秋收万颗子，四海无闲田，农夫犹饿死
悯农其二,唐,李绅,锄禾日当午，汗滴禾下土，谁知盘中餐，粒粒皆辛苦
悯农,唐,李绅,锄禾日当午，汗滴禾下土，谁知盘中餐，粒粒皆辛苦
惜分飞泪湿阑干花著露,宋,毛滂,泪湿阑干花著露，愁到眉峰碧聚，此恨平分取，更无言语，空相觑，短雨残云无意绪，寂寞朝朝暮暮，今夜山深处，断魂分付，潮回去
惠崇春江晓景,宋,苏轼,竹外桃花三两枝，春江水暖鸭先知，蒌蒿满地芦芽短，正是河豚欲上时
感遇十二首其一,唐,张九龄,兰叶春葳蕤，桂华秋皎洁，欣欣此生意，自尔为佳节，谁知林栖者，闻风坐相悦，草木有本心，何求美人折
感遇十二首其二,唐,张九龄,幽人归独卧，滞虑洗孤清，持此谢高鸟，因之传远情，日夕怀空意，人谁感至精，飞沈理自隔，何所慰吾诚
感遇十二首其四,唐,张九龄,孤鸿海上来，池潢不敢顾，侧见双翠鸟，巢在三珠树，矫矫珍木巅，得无金丸惧，美服患人指，高明逼神恶，今我游冥冥，弋者何所慕
感遇十二首,唐,张九龄,兰叶春葳蕤，桂华秋皎洁，欣欣此生意，自尔为佳节，谁知林栖者，闻风坐相悦，草木有本心，何求美人折
感遇幽人归独卧,唐,张九龄,幽人归独卧，滞虑洗孤清，持此谢高鸟，因之传远情，日夕怀空意，人谁感至精，飞沈理自隔，何所慰吾诚
感遇江南有丹橘,唐,张九龄,江南有丹橘，经冬犹绿林，岂伊地气暖，自有岁寒心，可以荐嘉客，奈何阻重深，运命惟所遇，循环不可寻，徒言树桃李，此木岂无阴
我住长江头,宋,李之仪,我住长江头，君住长江尾，日日思君不见君，共饮长江水，此水几时休，此恨何时已，只愿君心似我心，定不负相思意
所见,清,袁枚,牧童骑黄牛，歌声振林樾，意欲捕鸣蝉，忽然闭口立
扬州慢淮左名都,宋,姜夔,淳熙丙申至日，予过维扬，夜雪初霁，荠麦弥望，入其城，则四顾萧条，寒水自碧，暮色渐起，戍角悲吟，予怀怆然，感慨今昔，因自度此曲，千岩老人以为有“黍离”之悲也，淮左名都，竹西佳处，解鞍少驻初程，过春风十里，尽荠麦青青，自胡马窥江去后，废池乔木，犹厌言兵，渐黄昏，清角吹寒，都在空城，杜郎俊赏，算而今，重到须惊，纵豆蔻词工，青楼梦好，难赋深情，二十四桥仍在，波心荡，冷月无声，念桥边红药，年年知为谁生
捣练子令深院静,五代,李煜,深院静，小庭空，断续寒砧断续风，无奈夜长人不寐，数声和月到帘栊
摊破浣溪沙手卷真珠上玉钩,五代,李璟,手卷真珠上玉钩，依前春恨锁重楼，风里落花谁是主，思悠悠，青鸟不传云外信，丁香空结雨中愁，回首绿波三楚暮，接天流
摊破浣溪沙菡萏香销翠叶残,五代,李璟,菡萏香销翠叶残，西风愁起绿波间，还与韶光共憔悴，不堪看，细雨梦回鸡塞远，小楼吹彻玉笙寒，多少泪珠何限恨，倚栏干
摸鱼儿东皋寓居,宋,晁补之,买陂塘，旋栽杨柳，依稀淮岸江浦，东皋嘉雨新痕涨，沙觜鹭来鸥聚，堪爱处最好是，一川夜月光流渚，无人独舞，任翠幄张天，柔茵藉地，酒尽未能去，青绫被，莫忆金闺故步，儒冠曾把身误，弓刀千骑成何事，荒了邵平瓜圃，君试觑，满青镜，星星鬓影今如许，功名浪语，便似得班超，封侯万里，归计恐迟暮
摸鱼儿更能消几番风雨,宋,辛弃疾,淳熙己亥，自湖北漕移湖南，同官王正之置酒小山亭，为赋更能消，几番风雨，匆匆春又归去，惜春长恨花开早，何况落红无数，春且住，见说道，天涯芳草迷归路，怨春不语，算只有殷勤，画檐蛛网，尽日惹飞絮，长门事，准拟佳期又误，蛾眉曾有人妒，千金纵买相如赋，脉脉此情谁诉，君莫舞，君不见，玉环飞燕皆尘土，闲愁最苦，休去倚危楼，斜阳正在，烟柳断肠处
敕勒歌,南北朝,北朝民歌,敕勒川，阴山下，天似穹庐，笼盖四野，天苍苍，野茫茫，风吹草低见牛羊
新嫁娘词,唐,王建,三日入厨下，洗手作羹汤，未谙姑食性，先遣小姑尝
新年作,唐,刘长卿,乡心新岁切，天畔独潸然，老至居人下，春归在客先，岭猿同旦暮，江柳共风烟，已似长沙傅，从今又几年
旅夜书怀,唐,杜甫,细草微风岸，危樯独夜舟，星垂平野阔，月涌大江流，名岂文章著，官应老病休，飘飘何所似，天地一沙鸥
旅宿,唐,杜牧,旅馆无良伴，凝情自悄然，寒灯思旧事，断雁警愁眠，远梦归侵晓，家书到隔年，沧江好烟月，门系钓鱼船
无题凤尾香罗薄几重,唐,李商隐,凤尾香罗薄几重，碧文圆顶夜深缝，扇裁月魄羞难掩，车走雷声语未通，曾是寂寥金烬暗，断无消息石榴红，斑骓只系垂杨岸，何处西南任好风
无题,唐,李商隐,相见时难别亦难，东风无力百花残，春蚕到死丝方尽，蜡炬成灰泪始干，晓镜但愁云鬓改，夜吟应觉月光寒，蓬山此去无多路，青鸟殷勤为探看
无题昨夜星辰昨夜风,唐,李商隐,昨夜星辰昨夜风，画楼西畔桂堂东，身无彩凤双飞翼，心有灵犀一点通，隔座送钩春酒暖，分曹射覆蜡灯红，嗟余听鼓应官去，走马兰台类转蓬
无题来是空言去绝踪,唐,李商隐,来是空言去绝踪，月斜楼上五更钟，梦为远别啼难唤，书被催成墨未浓，蜡照半笼金翡翠，麝熏微度绣芙蓉，刘郎已恨蓬山远，更隔蓬山一万重
无题重帏深下莫愁堂,唐,李商隐,重帏深下莫愁堂，卧后清宵细细长，神女生涯原是梦，小姑居处本无郎，风波不信菱枝弱，月露谁教桂叶香，直道相思了无益，未妨惆怅是清狂
无题飒飒东风细雨来,唐,李商隐,飒飒东风细雨来，芙蓉塘外有轻雷，金蟾啮锁烧香入，玉虎牵丝汲井回，贾氏窥帘韩掾少，宓妃留枕魏王才，春心莫共花争发，一寸相思一寸灰
早发白帝城,唐,李白,朝辞白帝彩云间，千里江陵一日还，两岸猿声啼不住，轻舟已过万重山
早寒有怀,唐,孟浩然,木落雁南度，北风江上寒，我家襄水曲，遥隔楚云端，乡泪客中尽，孤帆天际看，迷津欲有问，平海夕漫漫
早寒江上有怀,唐,孟浩然,木落雁南度，北风江上寒，我家襄水曲，遥隔楚云端，乡泪客中尽，孤帆天际看，迷津欲有问，平海夕漫漫
早春呈水部张十八员外其一,唐,韩愈,天街小雨润如酥，草色遥看近却无，最是一年春好处，绝胜烟柳满皇都
早春呈水部张十八员外,唐,韩愈,天街小雨润如酥，草色遥看近却无，最是一年春好处，绝胜烟柳满皇都
早秋三首其一,唐,许浑,遥夜泛清瑟，西风生翠萝，残萤栖玉露，早雁拂金河，高树晓还密，远山晴更多，淮南一叶下，自觉洞庭波
早秋三首,唐,许浑,遥夜泛清瑟，西风生翠萝，残萤栖玉露，早雁拂金河，高树晓还密，远山晴更多，淮南一叶下，自觉洞庭波
明日歌,明,钱福,明日复明日，明日何其多，我生待明日，万事成蹉跎，世人若被明日累，春去秋来老将至，朝看水东流，暮看日西坠，百年明日能几何，请君听我明日歌，明日复明日，明日何其多！日日待明日，万事成蹉跎，世人皆被明日累，明日无穷老将至，晨昏滚滚水东流，今古悠悠日西坠，百年明日能几何，请君听我明日歌
明月何皎皎,汉,佚名,明月何皎皎，照我罗床帏，忧愁不能寐，揽衣起徘徊，客行虽云乐，不如早旋归，出户独彷徨，愁思当告谁，引领还入房，泪下沾裳衣
明月皎夜光,汉,佚名,明月皎夜光，促织鸣东壁，玉衡指孟冬，众星何历历，白露沾野草，时节忽复易，秋蝉鸣树间，玄鸟逝安适，昔我同门友，高举振六翮，不念携手好，弃我如遗迹，南箕北有斗，牵牛不负轭，良无盘石固，虚名复何益
春夜喜雨,唐,杜甫,好雨知时节，当春乃发生，随风潜入夜，润物细无声，野径云俱黑，江船火独明，晓看红湿处，花重锦官城
春夜洛城闻笛,唐,李白,谁家玉笛暗飞声，散入春风满洛城，此夜曲中闻折柳，何人不起故园情
春夜洛阳城闻笛,唐,李白,谁家玉笛暗飞声，散入春风满洛城，此夜曲中闻折柳，何人不起故园情
春宫怨,唐,杜荀鹤,早被婵娟误，欲妆临镜慵，承恩不在貌，教妾若为容，风暖鸟声碎，日高花影重，年年越溪女，相忆采芙蓉
春宫曲,唐,王昌龄,昨夜风开露井桃，未央前殿月轮高，平阳歌舞新承宠，帘外春寒赐锦袍
春宿左省,唐,杜甫,花隐掖垣暮，啾啾栖鸟过，星临万户动，月傍九霄多，不寝听金钥，因风想玉珂，明朝有封事，数问夜如何
春思,唐,李白,燕草如碧丝，秦桑低绿枝，当君怀归日，是妾断肠时，春风不相识，何事入罗帏
春思,唐,皇甫冉,莺啼燕语报新年，马邑龙堆路几千，家住层城临汉苑，心随明月到胡天，机中锦字论长恨，楼上花枝笑独眠，为问元戎窦车骑，何时返旆勒燕然
春怨,唐,刘方平,纱窗日落渐黄昏，金屋无人见泪痕，寂寞空庭春欲晚，梨花满地不开门
春怨,唐,金昌绪,打起黄莺儿，莫教枝上啼，啼时惊妾梦，不得到辽西
春日,宋,朱熹,胜日寻芳泗水滨，无边光景一时新，等闲识得东风面，万紫千红总是春
春晓,唐,孟浩然,春眠不觉晓，处处闻啼鸟，夜来风雨声，花落知多少
春望,唐,杜甫,国破山河在，城春草木深，感时花溅泪，恨别鸟惊心，烽火连三月，家书抵万金，白头搔更短，浑欲不胜簪
春泛若耶溪,唐,綦毋潜,幽意无断绝，此去随所偶，晚风吹行舟，花路入溪口，际夜转西壑，隔山望南斗，潭烟飞溶溶，林月低向后，生事且弥漫，愿为持竿叟
春词,唐,刘禹锡,新妆宜面下朱楼，深锁春光一院愁，行到中庭数花朵，蜻蜓飞上玉搔头
春雨,唐,李商隐,怅卧新春白袷衣，白门寥落意多违，红楼隔雨相望冷，珠箔飘灯独自归，远路应悲春晼晚，残宵犹得梦依稀，玉珰缄札何由达，万里云罗一雁飞
晓出净慈寺送林子方,宋,杨万里,毕竟西湖六月中，风光不与四时同，接天莲叶无穷碧，映曰荷花别样红
晚次鄂州,唐,卢纶,云开远见汉阳城，犹是孤帆一日程，估客昼眠知浪静，舟人夜语觉潮生，三湘愁鬓逢秋色，万里归心对月明，旧业已随征战尽，更堪江上鼓鼙声
晨诣超师院读禅经,唐,柳宗元,汲井漱寒齿，清心拂尘服，闲持贝叶书，步出东斋读，真源了无取，妄迹世所逐，遗言冀可冥，缮性何由熟，道人庭宇静，苔色连深竹，日出雾露馀，青松如膏沐，澹然离言说，悟悦心自足
暗香旧时月色,宋,姜夔,此两曲，石湖把玩不已，使工妓隶习之，音节谐婉，乃名之曰暗香，疏影旧时月色，算几番照我，梅边吹笛，唤起玉人，不管清寒与攀摘，何逊而今渐老，都忘却，春风词笔，但怪得，竹外疏花，香冷入瑶席，江国，正寂寂，叹寄与路遥，夜雪初积，翠尊易泣，红萼无言耿想忆，长记曾携手处，千树压，西湖寒碧，又片片，吹尽也，几时见得
更漏子柳丝长,宋,晏几道,柳丝长，桃叶小，深院断无人到，红日淡，绿烟晴，流莺三两声，雪香浓，檀晕少，枕上卧枝花好，春思重，晓妆迟，寻思残梦时
月下独酌,唐,李白,花间一壶酒，独酌无相亲，举杯邀明月，对影成三人，月既不解饮，影徒随我身，暂伴月将影，行乐须及春，我歌月徘徊，我舞影零乱，醒时同交欢，醉后各分散，永结无情游，相期邈云汉
月下独酌四首其一,唐,李白,花间一壶酒，独酌无相亲，举杯邀明月，对影成三人，月既不解饮，影徒随我身，暂伴月将影，行乐须及春，我歌月徘徊，我舞影零乱，醒时相交欢，醉后各分散，永结无情游，相期邈云汉
月夜,唐,刘方平,更深月色半人家，北斗阑干南斗斜，今夜偏知春气暖，虫声新透绿窗纱
月夜,唐,杜甫,今夜鄜州月，闺中只独看，遥怜小儿女，未解忆长安，香雾云鬟湿，清辉玉臂寒，何时倚虚幌，双照泪痕干
月夜忆舍弟,唐,杜甫,戍鼓断人行，秋边一雁声，露从今夜白，月是故乡明，有弟皆分散，无家问死生，寄书长不达，况乃未休兵
望天门山,唐,李白,天门中断楚江开，碧水东流至此回，两岸青山相对出，孤帆一片日边来
望岳,唐,杜甫,岱宗夫如何，齐鲁青未了，造化钟神秀，阴阳割昏晓，荡胸生曾云，决眦入归鸟，会当凌绝顶，一览众山小
望庐山瀑布,唐,李白,日照香炉生紫烟，遥看瀑布挂前川，飞流直下三千尺，疑是银河落九天
望庐山瀑布水二首,唐,李白,西登香炉峰，南见瀑布水，挂流三百丈，喷壑数十里，欻如飞电来，隐若白虹起，初惊河汉落，半洒云天里，仰观势转雄，壮哉造化功，海风吹不断，江月照还空，空中乱潈射，左右洗青壁，飞珠散轻霞，流沫沸穹石，而我乐名山，对之心益闲，无论漱琼液，还得洗尘颜，且谐宿所好，永愿辞人间，日照香炉生紫烟，遥看瀑布挂前川，飞流直下三千尺，疑是银河落九天
望月怀古,唐,张九龄,海上生明月，天涯共此时，情人怨遥夜，竟夕起相思，灭烛怜光满，披衣觉露滋，不堪盈手赠，还寝梦佳期
望月怀远,唐,张九龄,海上生明月，天涯共此时，情人怨遥夜，竟夕起相思，灭烛怜光满，披衣觉露滋，不堪盈手赠，还寝梦佳期
望月有感,唐,白居易,时难年荒世业空，弟兄羁旅各西东，田园寥落干戈后，骨肉流离道路中，吊影分为千里雁，辞根散作九秋蓬，共看明月应垂泪，一夜乡心五处同
望月有感,唐,白居易,自河南经乱，关内阻饥，兄弟离散，各在一处，因望月有感，聊书所怀，寄上浮梁大兄，於潜七兄，乌江十五兄，兼示符离及下邽弟妹，时难年荒世业空，弟兄羁旅各西东，田园寥落干戈后，骨肉流离道路中，吊影分为千里雁，辞根散作九秋蓬，共看明月应垂泪，一夜乡心五处同
望江南,唐,温庭筠,梳洗罢，独倚望江楼，过尽千帆皆不是，斜晖脉脉水悠悠，肠断白蘋洲
望江南天上月,五代,佚名,天上月，遥望似一团银，夜久更阑风渐紧，与奴吹散月边云，照见负心人
望江南梳洗罢,唐,温庭筠,梳洗罢，独倚望江楼，过尽千帆皆不是，斜晖脉脉水悠悠，肠断白蘋洲
望洞庭,唐,刘禹锡,湖光秋月两相和，潭面无风镜未磨，遥望洞庭山水翠，白银盘里一青螺
望洞庭湖赠张丞相,唐,孟浩然,八月湖水平，涵虚混太清，气蒸云梦泽，波撼岳阳城，欲济无舟楫，端居耻圣明，坐观垂钓者，徒有羡鱼情
望海潮东南形胜,宋,柳永,东南形胜，三吴都会，钱塘自古繁华，烟柳画桥，风帘翠幕，参差十万人家，云树绕堤沙，怒涛卷霜雪，天堑无涯，市列珠玑，户盈罗绮，竞豪奢，重湖叠巘清嘉，有三秋桂子，十里荷花，羌管弄晴，菱歌泛夜，嬉嬉钓叟莲娃，千骑拥高牙，乘醉听箫鼓，吟赏烟霞，异日图将好景，归去凤池夸
望海潮洛阳怀古,宋,秦观,梅英疏淡，冰澌溶泄，东风暗换年华，金谷俊游，铜驼巷陌，新晴细履平沙，长记误随车，正絮翻蝶舞，芳思交加，柳下桃蹊，乱分春色到人家，西园夜饮鸣笳，有华灯碍月，飞盖妨花，兰苑未空，行人渐老，重来是事堪嗟，烟暝酒旗斜，但倚楼极目，时见栖鸦，无奈归心，暗随流水到天涯
望蓟门,唐,祖咏,燕台一望客心惊，笳鼓喧喧汉将营，万里寒光生积雪，三边曙色动危旌，沙场烽火侵胡月，海畔云山拥蓟城，少小虽非投笔吏，论功还欲请长缨
朝天子咏喇叭,明,王磐,喇叭，唢呐，曲儿小腔儿大，官船来往乱如麻，全仗你抬声价，军听了军愁，民听了民怕，哪里去辨甚么真共假，眼见的吹翻了这家，吹伤了那家，只吹的水尽鹅飞罢
木兰诗,南北朝,佚名,唧唧复唧唧，木兰当户织，不闻机杼声，惟闻女叹息，问女何所思，问女何所忆，女亦无所思，女亦无所忆，昨夜见军帖，可汗大点兵，军书十二卷，卷卷有爷名，阿爷无大儿，木兰无长兄，愿为市鞍马，从此替爷征，东市买骏马，西市买鞍鞯，南市买辔头，北市买长鞭，旦辞爷娘去，暮宿黄河边，不闻爷娘唤女声，但闻黄河流水鸣溅溅，旦辞黄河去，暮至黑山头，不闻爷娘唤女声，但闻燕山胡骑鸣啾啾，万里赴戎机，关山度若飞，朔气传金柝，寒光照铁衣，将军百战死，壮士十年归，归来见天子，天子坐明堂，策勋十二转，赏赐百千强，可汗问所欲，木兰不用尚书郎，愿驰千里足，送儿还故乡，爷娘闻女来，出郭相扶将，阿姊闻妹来，当户理红妆，小弟闻姊来，磨刀霍霍向猪羊，开我东阁门，坐我西阁床，脱我战时袍，著我旧时裳，当窗理云鬓，对镜帖花黄，出门看火伴，火伴皆惊忙，同行十二年，不知木兰是女郎，雄兔脚扑朔，雌兔眼迷离，双兔傍地走，安能辨我是雄雌
木兰辞,南北朝,佚名,唧唧复唧唧，木兰当户织，不闻机杼声，惟闻女叹息，问女何所思，问女何所忆，女亦无所思，女亦无所忆，昨夜见军帖，可汗大点兵，军书十二卷，卷卷有爷名，阿爷无大儿，木兰无长兄，愿为市鞍马，从此替爷征，东市买骏马，西市买鞍鞯，南市买辔头，北市买长鞭，旦辞爷娘去，暮宿黄河边，不闻爷娘唤女声，但闻黄河流水鸣溅溅，旦辞黄河去，暮至黑山头，不闻爷娘唤女声，但闻燕山胡骑鸣啾啾，万里赴戎机，关山度若飞，朔气传金柝，寒光照铁衣，将军百战死，壮士十年归，归来见天子，天子坐明堂，策勋十二转，赏赐百千强，可汗问所欲，木兰不用尚书郎，愿驰千里足，送儿还故乡，爷娘闻女来，出郭相扶将，阿姊闻妹来，当户理红妆，小弟闻姊来，磨刀霍霍向猪羊，开我东阁门，坐我西阁床，脱我战时袍，著我旧时裳，当窗理云鬓，对镜帖花黄，出门看火伴，火伴皆惊忙，同行十二年，不知木兰是女郎，雄兔脚扑朔，雌兔眼迷离，双兔傍地走，安能辨我是雄雌
杂诗三首其三,唐,沈佺期,闻道黄龙戍，频年不解兵，可怜闺里月，长在汉家营，少妇今春意，良人昨夜情，谁能将旗鼓，一为取龙城
杂诗三首其二,唐,王维,君自故乡来，应知故乡事，来日绮窗前，寒梅著花未
杂诗,唐,佚名,近寒食雨草萋萋，著麦苗风柳映堤，等是有家归未得，杜鹃休向耳边啼
李端公,唐,卢纶,故关衰草遍，离别自堪悲，路出寒云外，人归暮雪时，少孤为客早，多难识君迟，掩泪空相向，风尘何处期
村居,清,高鼎,草长莺飞二月天，拂堤杨柳醉春烟，儿童散学归来早，忙趁东风放纸鸢
杵声齐砧面莹,宋,贺铸,砧面莹，杵声齐，捣就征衣泪墨题，寄到玉关应万里，戍人犹在玉关西
枫桥夜泊,唐,张继,月落乌啼霜满天，江枫渔火对愁眠，姑苏城外寒山寺，夜半钟声到客船
柳枝词,唐,贺知章,碧玉妆成一树高，万条垂下绿丝绦，不知细叶谁裁出，二月春风似剪刀
柳梢青岳阳楼,宋,戴复古,袖剑飞吟，洞庭青草，秋水深深，万顷波光，岳阳楼上，一快披襟，不须携酒登临，问有酒，何人共斟，变尽人间，君山一点，自古如今
柳梢青茅舍疏篱,宋,杨无咎,茅舍疏篱，半飘残雪，斜卧低枝，可更相宜，烟笼修竹，月在寒溪，宁宁伫立移时，判瘦损，无妨为伊，谁赋才情，画成幽思，写入新诗
桂枝香金陵怀古,宋,王安石,登临送目，正故国晚秋，天气初肃，千里澄江似练，翠峰如簇，归帆去棹残阳里，背西风，酒旗斜矗，彩舟云淡，星河鹭起，画图难足，念往昔，繁华竞逐，叹门外楼头，悲恨相续，千古凭高，对此谩嗟荣辱，六朝旧事随流水，但寒烟，芳草凝绿，至今商女，时时犹唱后庭遗曲
桃源行,唐,王维,渔舟逐水爱山春，两岸桃花夹古津，坐看红树不知远，行尽青溪不见人，山口潜行始隈隩，山开旷望旋平陆，遥看一处攒云树，近入千家散花竹，樵客初传汉姓名，居人未改秦衣服，居人共住武陵源，还从物外起田园，月明松下房栊静，日出云中鸡犬喧，惊闻俗客争来集，竞引还家问都邑，平明闾巷扫花开，薄暮渔樵乘水入，初因避地去人间，及至成仙遂不还，峡里谁知有人事，世中遥望空云山，不疑灵境难闻见，尘心未尽思乡县，出洞无论隔山水，辞家终拟长游衍，自谓经过旧不迷，安知峰壑今来变，当时只记入山深，青溪几度到云林，春来遍是桃花水，不辨仙源何处寻
桃花溪,唐,张旭,隐隐飞桥隔野烟，石矶西畔问渔船，桃花尽日随流水，洞在清溪何处边
梦李白二首其一,唐,杜甫,死别已吞声，生别常恻恻，江南瘴疠地，逐客无消息，故人入我梦，明我长相忆，恐非平生魂，路远不可测，魂来枫叶青，魂返关塞黑，君今在罗网，何以有羽翼，落月满屋梁，犹疑照颜色，水深波浪阔，无使皎龙得
梦李白二首其二,唐,杜甫,浮云终日行，游子久不至，三夜频梦君，情亲见君意，告归常局促，苦道来不易，江湖多风波，舟楫恐失坠，出门搔白首，若负平生志，冠盖满京华，斯人独憔悴，孰云网恢恢，将老身反累，千秋万岁名，寂寞身后事
梦李白,唐,杜甫,浮云终日行，游子久不至，三夜频梦君，情亲见君意，告归常局促，苦道来不易，江湖多风波，舟楫恐失坠，出门搔白首，若负平生志，冠盖满京华，斯人独憔悴，孰云网恢恢，将老身反累，千秋万岁名，寂寞身后事
梦江南兰烬落,唐,皇甫松,兰烬落，屏上暗红蕉，闲梦江南梅熟日，夜船吹笛雨萧萧，人语驿边桥
梦游天姥吟留别,唐,李白,海客谈瀛洲，烟涛微茫信难求，越人语天姥，云霞明灭或可睹，天姥连天向天横，势拔五岳掩赤城，天台四万八千丈，对此欲倒东南倾，我欲因之梦吴越，一夜飞度镜湖月，湖月照我影，送我至剡溪，谢公宿处今尚在，渌水荡漾清猿啼，脚著谢公屐，身登青云梯，半壁见海日，空中闻天鸡，千岩万转路不定，迷花倚石忽已暝，熊咆龙吟殷岩泉，栗深林兮惊层巅，云青青兮欲雨，水澹澹兮生烟，列缺霹雳，丘峦崩摧，洞天石扉，訇然中开，青冥浩荡不见底，日月照耀金银台，霓为衣兮风为马，云之君兮纷纷而来下，虎鼓瑟兮鸾回车，仙之人兮列如麻，忽魂悸以魄动，恍惊起而长嗟，惟觉时之枕席，失向来之烟霞，世间行乐亦如此，古来万事东流水，别君去兮何时还，且放白鹿青崖间，须行即骑访名山，安能摧眉折腰事权贵，使我不得开心颜!
梦游天姥山别东鲁诸公,唐,李白,海客谈瀛洲，烟涛微茫信难求，越人语天姥，云霞明灭或可睹，天姥连天向天横，势拔五岳掩赤城，天台四万八千丈，对此欲倒东南倾，我欲因之梦吴越，一夜飞度镜湖月，湖月照我影，送我至剡溪，谢公宿处今尚在，渌水荡漾清猿啼，脚著谢公屐，身登青云梯，半壁见海日，空中闻天鸡，千岩万转路不定，迷花倚石忽已暝，熊咆龙吟殷岩泉，栗深林兮惊层巅，云青青兮欲雨，水澹澹兮生烟，列缺霹雳，丘峦崩摧，洞天石扉，訇然中开，青冥浩荡不见底，日月照耀金银台，霓为衣兮风为马，云之君兮纷纷而来下，虎鼓瑟兮鸾回车，仙之人兮列如麻，忽魂悸以魄动，恍惊起而长嗟，惟觉时之枕席，失向来之烟霞，世间行乐亦如此，古来万事东流水，别君去兮何时还，且放白鹿青崖间，须行即骑访名山，安能摧眉折腰事权贵，使我不得开心颜!
楚江怀古三首其一,唐,马戴,露气寒光集，微阳下楚丘，猿啼洞庭树，人在木兰舟，广泽生明月，苍山夹乱流，云中君不见，竟夕自悲秋
楚江怀古,唐,马戴,露气寒光集，微阳下楚丘，猿啼洞庭树，人在木兰舟，广泽生明月，苍山夹乱流，云中君不见，竟夕自悲秋
次北固山下,唐,王湾,客路青山外，行舟绿水前，潮平两岸阔，风正一帆悬，海日生残夜，江春入旧年，乡书何处达，归雁洛阳边
武陵春春晚,宋,李清照,风住尘香花已尽，日晚倦梳头，物是人非事事休，欲语泪先流，闻说双溪春尚好，也拟泛轻舟，只恐双溪舴艋舟，载不动许多愁
水调歌头和庞佑父,宋,张孝祥,雪洗虏尘静，风约楚云留，何人为写悲壮，吹角古城楼，湖海平生豪气，关塞如今风景，剪烛看吴钩，剩喜然犀处，骇浪与天浮，忆当年，周与谢，富春秋，小乔初嫁，香囊未解，勋业故优游，赤壁矶头落照，肥水桥边衰草，渺渺唤人愁，我欲剩风去，击楫誓中流
水调歌头,宋,苏轼,明月几时有，把酒问青天，不知天上宫阙，今夕是何年，我欲乘风归去，又恐琼楼玉宇，高处不胜寒，起舞弄清影，何似在人间，转朱阁，低绮户，照无眠，不应有恨，何事长向别时圆，人有悲欢离合，月有阴晴圆缺，此事古难全，但愿人长久，千里共婵娟
水调歌头平山堂用东坡韵,宋,方岳,秋雨一何碧，山色倚晴空，江南江北愁思，分付酒螺红，芦叶蓬舟千重，菰菜莼羹一梦，无语寄归鸿，醉眼渺河洛，遗恨夕阳中，苹洲外，山欲暝，敛眉峰，人间俯仰陈迹，叹息两仙翁，不见当时杨柳，只是从前烟雨，磨灭几英雄，天地一孤啸，匹马又西风
水调歌头明月几时有,宋,苏轼,明月几时有，把酒问青天，不知天上宫阙，今夕是何年，我欲乘风归去，又恐琼楼玉宇，高处不胜寒，起舞弄清影，何似在人间，转朱阁，低绮户，照无眠，不应有恨，何事长向别时圆，人有悲欢离合，月有阴晴圆缺，此事古难全，但愿人长久，千里共婵娟
水调歌头游览,宋,黄庭坚,瑶草一何碧，春入武陵溪，溪上桃花无数，花上有黄鹂，我欲穿花寻路，直入白云深处，浩气展虹霓，只恐花深里，红露湿人衣，坐玉石，欹玉枕，拂金徽，谪仙何处，无人伴我白螺杯，我为灵芝仙草，不为朱唇丹脸，长啸亦何为，醉舞下山去，明月逐人归
水调歌头秋色渐将晚,宋,叶梦得,秋色渐将晚，霜信报黄花，小窗低户深映，微路绕欹斜，为问山翁何事，坐看流年轻度，拚却鬓双华，徙倚望沧海，天净水明霞，念平昔，空飘荡，遍天涯，归来三径重扫，松竹本吾家，却恨悲风时起，冉冉云间新雁，边马怨胡笳，谁似东山老，谈笑静胡沙
水调歌头送章德茂大卿使虏,宋,陈亮,不见南师久，谩说北群空，当场只手，毕竟还我万夫雄，自笑堂堂汉使，得似洋洋河水，依旧只流东，且复穹庐拜，曾向藁街逢，尧之都，舜之壤，禹之封，於中应有，一个半个耻臣戎，万里腥膻如许，千古英灵安在，磅礴几时通，胡运何须问，赫日自当中
水龙吟春恨,宋,陈亮,闹花深处层楼，画帘半卷东风软，春归翠陌，平莎茸嫩，垂杨金浅，迟日催花，淡云阁雨，轻寒轻暖，恨芳菲世界，游人未赏，都付与，莺和燕，寂寞凭高念远，向南楼，一声归雁，金钗斗草，青丝勒马，风流云散，罗绶分香，翠绡封泪，几多幽怨，正销魂，又是疏烟淡月，子规声断
水龙吟次韵章质夫杨花词,宋,苏轼,似花还似非花，也无人惜从教坠，抛家傍路，思量却是，无情有思，萦损柔肠，困酣娇眼，欲开还闭，梦随风万里，寻郎去处，又还被莺呼起，不恨此花飞尽，恨西园，落红难缀，晓来雨过，遗踪何在，一池萍碎，春色三分，二分尘土，一分流水，细看来，不是杨花，点点是离人泪
水龙吟登建康赏心亭,宋,辛弃疾,楚天千里清秋，水随天去秋无际，遥岑远目，献愁供恨，玉簪螺髻，落日楼头，断鸿声里，江南游子，把吴钩看了，栏杆拍遍，无人会，登临意，休说鲈鱼堪脍，尽西风，季鹰归未，求田问舍，怕应羞见，刘郎才气，可惜流年，忧愁风雨，树犹如此，倩何人唤取，红巾翠袖，揾英雄泪
水龙吟过南剑双溪楼,宋,辛弃疾,举头西北浮云，倚天万里须长剑，人言此地，夜深长见，斗牛光焰，我觉山高，潭空水冷，月明星淡，待燃犀下看，凭栏却怕，风雷怒，鱼龙惨，峡束苍江对起，过危楼，欲飞还敛，元龙老矣，不妨高卧，冰壶凉簟，千古兴亡，百年悲笑，一时登览，问何人又卸，片帆沙岸，系斜阳缆
永遇乐京口北固亭怀古,宋,辛弃疾,千古江山，英雄无觅孙仲谋处，舞榭歌台，风流总被雨打风吹去，斜阳草树，寻常巷陌，人道寄奴曾住，想当年，金戈铁马，气吞万里如虎，元嘉草草，封狼居胥，赢得仓皇北顾，四十三年，望中犹记，烽火扬州路，可堪回首，佛狸祠下，一片神鸦社鼓，凭谁问，廉颇老矣，尚能饭否
永遇乐彭城夜宿燕子楼,宋,苏轼,彭城夜宿燕子楼，梦盼盼，因作此词，明月如霜，好风如水，清景无限，曲港跳鱼，圆荷泻露，寂寞无人见，紞如三鼓，铿然一叶，黯黯梦云惊断，夜茫茫，重寻无处，觉来小园行遍，天涯倦客，山中归路，望断故园心眼，燕子楼空，佳人何在，空锁楼中燕，古今如梦，何曾梦觉，但有旧欢新怨，异时对，黄楼夜景，为余浩叹
汉江临泛,唐,王维,楚塞三湘接，荆门九派通，江流天地外，山色有无中，郡邑浮前浦，波澜动远空，襄阳好风日，留醉与山翁
汉江临眺,唐,王维,楚塞三湘接，荆门九派通，江流天地外，山色有无中，郡邑浮前浦，波澜动远空，襄阳好风日，留醉与山翁
江上思归,唐,孟浩然,木落雁南度，北风江上寒，我家襄水曲，遥隔楚云端，乡泪客中尽，孤帆天际看，迷津欲有问，平海夕漫漫
江上渔者,宋,范仲淹,江上往来人，但爱鲈鱼美，君看一叶舟，出没风波里
江乡故人偶集客舍,唐,戴叔伦,天秋月又满，城阙夜千重，还作江南会，翻疑梦里逢，风枝惊暗鹊，露草覆寒蛩，羁旅长堪醉，相留畏晓钟
江南春,唐,杜牧,千里莺啼绿映红，水村山郭酒旗风，南朝四百八十寺，多少楼台烟雨中
江南曲,唐,李益,嫁得瞿塘贾，朝朝误妾期，早知潮有信，嫁与弄潮儿
江南,汉,汉乐府,江南可采莲，莲叶何田田，鱼戏莲叶间，鱼戏莲叶东，鱼戏莲叶西，鱼戏莲叶南，鱼戏莲叶北
江南逢李龟年,唐,杜甫,岐王宅里寻常见，崔九堂前几度闻，正是江南好风景，落花时节又逢君
江城子乙卯正月二十日夜记梦,宋,苏轼,十年生死两茫茫，不思量，自难忘，千里孤坟，无处话凄凉，纵使相逢应不识，尘满面，鬓如霜，夜来幽梦忽还乡，小轩窗，正梳妆，相顾无言，惟有泪千行，料得年年肠断处，明月夜，短松冈
江城子,宋,苏轼,十年生死两茫茫，不思量，自难忘，千里孤坟，无处话凄凉，纵使相逢应不识，尘满面，鬓如霜，夜来幽梦忽还乡，小轩窗，正梳妆，相顾无言，惟有泪千行，料得年年肠断处，明月夜，短松冈
江城子密州出猎,宋,苏轼,老夫聊发少年狂，左牵黄右擎苍，锦帽貂裘，千骑卷平冈，为报倾城随太守，亲射虎看孙郎，酒酣胸胆尚开张，鬓微霜又何妨，持节云中，何日遣冯唐，会挽雕弓如满月，西北望射天狼
江城子画楼帘暮卷新晴,宋,卢祖皋,画楼帘幕卷新晴，掩银屏，晓寒轻，坠粉飘香，日日唤愁生，暗数十年湖上路，能几度，著娉婷，年华空自感飘零，拥春酲，对谁醒，天阔云间，无处觅箫声，载酒买花年少事，浑不似，旧心情
江城子示表侄刘国华,宋,吴潜,家园十亩屋头边，正春妍，酿花天，杨柳多情，拂拂带轻烟，别馆闲亭随分有，时策杖，小盘旋，采山钓水美而鲜，饮中仙，醉中禅，闲处光阴，赢得日高眠，一品高官人道好，多少事，碎心田
江城子西城杨柳弄春柔,宋,秦观,西城杨柳弄春柔，动离忧，泪难收，犹记多情，曾为系归舟，碧野朱桥当日事，人不见，水空流，韶华不为少年留，恨悠悠，几时休，飞絮落花时候，一登楼，便做春江都是泪，流不尽，许多愁
江州重别薛六柳八二员外,唐,刘长卿,生涯岂料承优诏，世事空知学醉歌，江上月明胡雁过，淮南木落楚山多，寄身且喜沧洲近，顾影无如白发何，今日龙钟人共弃，愧君犹遣慎风波
江畔独步寻花其六,唐,杜甫,黄四娘家花满蹊，千朵万朵压枝低，留连戏蝶时时舞，自在娇莺恰恰啼
江畔独步寻花,唐,杜甫,黄四娘家花满蹊，千朵万朵压枝低，留连戏蝶时时舞，自在娇莺恰恰啼
江畔独步寻花其五,唐,杜甫,黄师塔前江水东，春光懒困倚微风，桃花一簇开无主，可爱深红爱浅红
江神子杏花村馆酒旗风,宋,谢逸,杏花村馆酒旗风，水溶溶，扬残红，野渡舟横，杨柳绿阴浓，望断江南山色远，人不见，草连空，夕阳楼外晚烟笼，粉香融，淡眉峰，记得年时，相见画屏中，只有关山今夜月，千里外，素光同
江雪,唐,柳宗元,千山鸟飞绝，万径人踪灭，孤舟蓑笠翁，独钓寒江雪
池上,唐,白居易,小娃撑小艇，偷采白莲回，不解藏踪迹，浮萍一道开
沁园春答九华叶贤良,宋,刘克庄,一卷阴符，二石硬弓，百斤宝刀，更玉花骢喷，鸣鞭电抹，乌丝阑展，醉墨龙跳，牛角书生，虬髯豪客，谈笑皆堪折简招，依稀记，曾请缨系粤，草檄征辽，当年目视云霄，谁信道凄凉今折腰，怅燕然未勒，南归草草，长安不见，北望迢迢，老去胸中，有些磊块，歌罢犹须著酒浇，休休也，但帽边鬓改，镜里颜凋
沁园春长沙,现代,毛泽东,独立寒秋，湘江北去，橘子洲头，看万山红遍，层林尽染，漫江碧透，百舸争流，鹰击长空，鱼翔浅底，万类霜天竞自由，怅寥廓，问苍茫大地，谁主沉浮，携来百侣曾游，忆往昔峥嵘岁月稠，恰同学少年，风华正茂，书生意气，挥斥方遒，指点江山，激扬文字，粪土当年万户侯，曾记否，到中流击水，浪遏飞舟
没蕃故人,唐,张籍,前年伐月支，城下没全师，蕃汉断消息，死生长别离，无人收废帐，归马识残旗，欲祭疑君在，天涯哭此时
泊秦淮,唐,杜牧,烟笼寒水月笼沙，夜泊秦淮近酒家，商女不知亡国恨，隔江犹唱后庭花
泊船瓜洲,宋,王安石,京口瓜洲一水间，钟山只隔数重山，春风又绿江南岸，明月何时照我还
洛阳女儿行,唐,王维,洛阳女儿对门居，才可颜容十五余，良人玉勒乘骢马，侍女金盘脍鲤鱼，画阁朱楼尽相望，红桃绿柳垂檐向，罗帷送上七香车，宝扇迎归九华帐，狂夫富贵在青春，意气骄奢剧季伦，自怜碧玉亲教舞，不惜珊瑚持与人，春窗曙灭九微火，九微片片飞花琐，戏罢曾无理曲时，妆成祗是熏香坐，城中相识尽繁华，日夜经过赵李家，谁怜越女颜如玉，贫贱江头自浣纱
洞仙歌雪云散尽,宋,李元膺,一年春物，惟梅柳间意味最深，至莺花烂漫时，则春已衰迟，使人无复新意，予作洞仙歌，使探春者歌之，无后时之悔，雪云散尽，放晓晴池院，杨柳于人便青眼，更风流多处，一点梅心，相映远，约略颦轻笑浅，一年春好处，不在浓芳，小艳疏香最娇软，到清明时候，百紫千红，花正乱，已失春风一半，早占取韶光共追游，但莫管春寒，醉红自暖
浣溪沙一向年光有限身,宋,晏殊,一向年光有限身，等闲离别易销魂，酒筵歌席莫辞频，满目山河空念远，落花风雨更伤春，不如怜取眼前人
浣溪沙一曲新词酒一杯,宋,晏殊,一曲新词酒一杯，去年天气旧亭台，夕阳西下几时回，无可奈何花落去，似曾相识燕归来，小园香径独徘徊
浣溪沙五两竿头风欲平,五代,佚名,五两竿头风欲平，长风举棹觉船轻，柔橹不施停却棹，是船行，满眼风波多闪烁，看山恰似走来迎，仔细看山山不动，是船行
浣溪沙,宋,晏殊,一曲新词酒一杯，去年天气旧亭台，夕阳西下几时回，无可奈何花落去，似曾相识燕归来，小园香径独徘徊
浣溪沙游蕲水清泉寺,宋,苏轼,山下兰芽短浸溪，松间沙路净无泥，潇潇暮雨子规啼，谁道人生无再少，门前流水尚能西，休将白发唱黄鸡
浣溪沙漠漠轻寒上小楼,宋,秦观,漠漠轻寒上小楼，晓阴无赖似穷秋，淡烟流水画屏幽，自在飞花轻似梦，无边丝雨细如愁，宝帘闲挂小银钩
浣溪沙簌簌衣巾落枣花,宋,苏轼,簌簌衣巾落枣花，村南村北响缲车，牛衣古柳卖黄瓜，酒困路长惟欲睡，日高人渴漫思茶，敲门试问野人家
浣溪沙红蓼渡头秋正雨,唐,薛昭蕴,红蓼渡头秋正雨，印沙鸥迹自成行，整鬟飘袖野风香，不语含嚬深浦里，几回愁煞棹船郎，燕归帆尽水茫茫
浣溪沙蓼岸风多橘柚香,五代,孙光宪,蓼岸风多橘柚香，江边一望楚天长，片帆烟际闪孤光，目送征鸿飞杳杳，思随流水去茫茫，兰红波碧忆潇湘
浣溪沙门隔花深梦旧游,宋,吴文英,门隔花深梦旧游，夕阳无语燕归愁，玉纤香动小帘钩，落絮无声春堕泪，行云有影月含羞，东风临夜冷于秋
浪淘沙九曲黄河万里沙,唐,刘禹锡,九曲黄河万里沙，浪淘风簸自天涯，如今直上银河去，同到牵牛织女家
浪淘沙令伊吕两衰翁,宋,王安石,伊吕两衰翁，历遍穷通，一为钓叟一耕佣，若使当时身不遇，老了英雄，汤武偶相逢，风虎云龙，兴王只在笑谈中，直至如今千载后，谁与争功
浪淘沙令帘外雨潺潺,五代,李煜,帘外雨潺潺，春意阑珊，罗衾不耐五更寒，梦里不知身是客，一晌贪欢，独自莫凭栏，无限江山，别时容易见时难，流水落花春去也，天上人间
浪淘沙借问江潮与海水,唐,白居易,借问江潮与海水，何似君情与妾心，相恨不如潮有信，相思始觉海非深
浪淘沙,唐,刘禹锡,九曲黄河万里沙，浪淘风簸自天涯，如今直上银河去，同到牵牛织女家
浪淘沙把酒祝东风,宋,欧阳修,把酒祝东风，且共从容，垂杨紫陌洛城东，总是当时携手处，游遍芳丛，聚散苦匆匆，此恨无穷，今年花胜去年红，可惜明年花更好，知与谁同
浪淘沙莫上玉楼看,宋,韩疁,莫上玉楼看，花雨斑斑，四垂罗幕护朝寒，燕子不知人去也，飞认阑干，回首几关山，后会应难，相逢祗有梦魂间，可奈梦随春漏短，不到江南
海棠,宋,苏轼,东风袅袅泛崇光，香雾空蒙月转廊，只恐夜深花睡去，故烧高烛照红妆
涉江采芙蓉,汉,佚名,涉江采芙蓉，兰泽多芳草，采之欲遗谁，所思在远道，还顾望旧乡，长路漫浩浩，同心而离居，忧伤以终老
淮上喜会梁州故人,唐,韦应物,江汉曾为客，相逢每醉还，浮云一别后，流水十年间，欢笑情如旧，萧疏鬓已斑，何因不归去，淮上有秋山
清平乐候蛩凄断,宋,张炎,候蛩凄断，人语西风岸，月落沙平江似练，望尽芦花无雁，暗教愁损兰成，可怜夜夜关情，只有一枝梧叶，不知多少秋声
清平乐别来春半,五代,李煜,别来春半，触目柔肠断，砌下落梅如雪乱，拂了一身还满，雁来音信无凭，路遥归梦难成，离恨恰如春草，更行更远还生
清平乐宫怨,宋,黄升,珠帘寂寂，愁背银缸泣，记得少年初选入，三十六宫第一，当年掌上承恩，而今冷落长门，又是羊车过也，月明花落黄昏
清平乐年年雪里,宋,李清照,年年雪里，常插梅花醉，挼尽梅花无好意，赢得满衣清泪，今年海角天涯，萧萧两鬓生华，看取晚来风势，故应难看梅花
清平乐春归何处,宋,黄庭坚,春归何处，寂寞无行路，若有人知春去处，唤取归来同住，春无踪迹谁知，除非问取黄鹂，百啭无人能解，因风飞过蔷薇
清平乐春晚,宋,王安国,留春不住，费尽莺儿语，满地残红宫锦污，昨夜南园风雨，小怜初上琵琶，晓来思绕天涯，不肯画堂朱户，春风自在杨花
清平乐村居,宋,辛弃疾,茅檐低小，溪上青青草，醉里吴音相媚好，白发谁家翁媪，大儿锄豆溪东，中儿正织鸡笼，最喜小儿亡赖，溪头卧剥莲蓬
清平乐留人不住,宋,晏几道,留人不住，醉解兰舟去，一棹碧涛春水路，过尽晓莺啼处，渡头杨柳青青，枝枝叶叶离情，此后锦书休寄，画楼云雨无凭
清平乐留春不住,宋,王安国,留春不住，费尽莺儿语，满地残红宫锦污，昨夜南园风雨，小怜初上琵琶，晓来思绕天涯，不肯画堂朱户，春风自在杨花
清平乐红笺小字,宋,晏殊,红笺小字，说尽平生意，鸿雁在云鱼在水，惆怅此情难寄，斜阳独倚西楼，遥山恰对帘钩，人面不知何处，绿波依旧东流
清平乐雨晴烟晚,五代,冯延巳,雨晴烟晚，绿水新池满，双燕飞来垂柳院，小阁画帘高卷，黄昏独倚朱阑，西南新月眉弯，砌下落花风起，罗衣特地春寒
清平调其一,唐,李白,云想衣裳花想容，春风拂槛露华浓，若非群玉山头见，会向瑶台月下逢
清平调其二,唐,李白,一枝红艳露凝香，云雨巫山枉断肠，借问汉宫谁得似，可怜飞燕倚新妆
清平调名花倾国两相欢,唐,李白,名花倾国两相欢，常得君王带笑看，解释春风无限恨，沉香亭北倚栏杆
清平调,唐,李白,云想衣裳花想容，春风拂槛露华浓，若非群玉山头见，会向瑶台月下逢
清明,唐,杜牧,清明时节雨纷纷，路上行人欲断魂，借问酒家何处有，牧童遥指杏花村
清明日宴梅道士房,唐,孟浩然,林卧愁春尽，开轩览物华，忽逢青鸟使，邀入赤松家，金灶初开火，仙桃正发花，童颜若可驻，何惜醉流霞
渔家傲,宋,李清照,天接云涛连晓雾，星河欲转千帆舞，仿佛梦魂归帝所，闻天语，殷勤问我归何处，我报路长嗟日暮，学诗谩有惊人句，九万里风鹏正举，风休住，蓬舟吹取三山去
渔家傲小雨纤纤风细细,宋,朱服,小雨纤纤风细细，万家杨柳青烟里，恋树湿花飞不起，愁无比，和春付与西流水，九十光阴能有几，金龟解尽留无计，寄语东城沽酒市，拚一醉，而今乐事他年泪
渔家傲平岸小桥千嶂抱,宋,王安石,平岸小桥千嶂抱，柔蓝一水萦花草，茅屋数间窗窈窕，尘不到，时时自有春风扫，午枕觉来闻语鸟，欹眠似听朝鸡早，忽忆故人今总老，贪梦好，茫然忘了邯郸道
渔家傲秋思,宋,范仲淹,塞下秋来风景异，衡阳雁去无留意，四面边声连角起，千嶂里，长烟落日孤城闭，浊酒一杯家万里，燕然未勒归无计，羌管悠悠霜满地，人不寐，将军白发征夫泪
渔家傲花底忽闻敲两桨,宋,欧阳修,花底忽闻敲两桨，逡巡女伴来寻访，酒盏旋将荷叶当，莲舟荡，时时盏里生红浪，花气酒香清厮酿，花腮酒面红相向，醉倚绿阴眠一饷，惊起望，船头阁在沙滩上
渔家傲近日门前溪水涨,宋,欧阳修,近日门前溪水涨，郎船几度偷相访，船小难开红斗帐，无计向，合欢影里空惆怅，愿妾身为红菡萏，年年生在秋江上，重愿郎为花底浪，无隔障，随风逐雨长来往
渔歌子,唐,张志和,西塞山前白鹭飞，桃花流水鳜鱼肥，青箬笠绿蓑衣，斜风细雨不须归
渔歌子西塞山前白鹭飞,唐,张志和,西塞山前白鹭飞，桃花流水鳜鱼肥，青箬笠绿蓑衣，斜风细雨不须归
渔翁,唐,柳宗元,渔翁夜傍西岩宿，晓汲清湘燃楚竹，烟销日出不见人，欸乃一声山水绿，回看天际下中流，岩上无心云相逐
渡汉江,唐,宋之问,岭外音书断，经冬复历春，近乡情更怯，不敢问来人
渡荆门送别,唐,李白,渡远荆门外，来从楚国游，山随平野尽，江入大荒流，月下飞天镜，云生结海楼，仍怜故乡水，万里送行舟
渭城曲,唐,王维,渭城朝雨浥轻尘，客舍青青柳色新，劝君更尽一杯酒，西出阳关无故人
渭川田家,唐,王维,斜阳照墟落，穷巷牛羊归，野老念牧童，倚杖候荆扉，雉雊麦苗秀，蚕眠桑叶稀，田夫荷锄至，相见语依依，即此羡闲逸，怅然吟式微
游园不值,宋,叶绍翁,应怜屐齿印苍苔，小扣柴扉久不开，春色满园关不住，一枝红杏出墙来
游子吟,唐,孟郊,慈母手中线，游子身上衣，临行密密缝，意恐迟迟归，谁言寸草心，报得三春晖
游山西村,宋,陆游,莫笑农家腊酒浑，丰年留客足鸡豚，山重水复疑无路，柳暗花明又一村，箫鼓追随春社近，衣冠简朴古风存，从今若许闲乘月，拄杖无时夜叩门
湘春夜月近清明,宋,黄孝迈,近清明，翠禽枝上消魂，可惜一片清歌，都付与黄昏，欲共柳花低诉，怕柳花轻薄，不解伤春，念楚乡旅宿，柔情别绪，谁与温存，空樽夜泣，青山不语，残月当门，翠玉楼前，惟是有，一波湘水，摇荡湘云，天长梦短，问甚时，重见桃根，这次第，算人间没个并刀，剪断心上愁痕
溪居,唐,柳宗元,久为簪组累，幸此南夷谪，闲依农圃邻，偶似山林客，晓耕翻露草，夜榜响溪石，来往不逢人，长歌楚天碧
滁州西涧,唐,韦应物,独怜幽草涧边生，上有黄鹂深树鸣，春潮带雨晚来急，野渡无人舟自横
滕王阁序,唐,王勃,豫章故郡，洪都新府，星分翼轸，地接衡庐，襟三江而带五湖，控蛮荆而引瓯越，物华天宝，龙光射牛斗之墟，人杰地灵，徐孺下陈蕃之榻，雄州雾列，俊采星驰，台隍枕夷夏之交，宾主尽东南之美，都督阎公之雅望，棨戟遥临，宇文新州之懿范，襜帷暂驻，十旬休假，胜友如云，千里逢迎，高朋满座，腾蛟起凤，孟学士之词宗，紫电青霜，王将军之武库，家君作宰，路出名区，童子何知，躬逢胜饯，时维九月，序属三秋，潦水尽而寒潭清，烟光凝而暮山紫，俨骖騑于上路，访风景于崇阿，临帝子之长洲，得仙人之旧馆，层峦耸翠，上出重霄，飞阁流丹，下临无地，鹤汀凫渚，穷岛屿之萦回，桂殿兰宫，即冈峦之体势，披绣闼，俯雕甍，山原旷其盈视，川泽纡其骇瞩，闾阎扑地，钟鸣鼎食之家，舸舰迷津，青雀黄龙之舳，云销雨霁，彩彻区明，落霞与孤鹜齐飞，秋水共长天一色，渔舟唱晚，响穷彭蠡之滨，雁阵惊寒，声断衡阳之浦，遥襟甫畅，逸兴遄飞，爽籁发而清风生，纤歌凝而白云遏，睢园绿竹，气凌彭泽之樽，邺水朱华，光照临川之笔，四美具，二难并，穷睇眄于中天，极娱游于暇日，天高地迥，觉宇宙之无穷，兴尽悲来，识盈虚之有数，望长安于日下，目吴会于云间，地势极而南溟深，天柱高而北辰远，关山难越，谁悲失路之人，萍水相逢，尽是他乡之客，怀帝阍而不见，奉宣室以何年，嗟乎，时运不齐，命途多舛，冯唐易老，李广难封，屈贾谊于长沙，非无圣主，窜梁鸿于海曲，岂乏明时，所赖君子见机，达人知命，老当益壮，宁移白首之心，穷且益坚，不坠青云之志，酌贪泉而觉爽，处涸辙以犹欢，北海虽赊，扶摇可接，东隅已逝，桑榆非晚，孟尝高洁，空余报国之情，阮籍猖狂，岂效穷途之哭，勃，三尺微命，一介书生，无路请缨，等终军之弱冠，有怀投笔，慕宗悫之长风，舍簪笏于百龄，奉晨昏于万里，非谢家之宝树，接孟氏之芳邻，他日趋庭，叨陪鲤对，今兹捧袂，喜托龙门，杨意不逢，抚凌云而自惜，钟期既遇，奏流水以何惭，呜乎，胜地不常，盛筵难再，兰亭已矣，梓泽丘墟，临别赠言，幸承恩于伟饯，登高作赋，是所望于群公，敢竭鄙怀，恭疏短引，一言均赋，四韵俱成，请洒潘江，各倾陆海云尔，滕王高阁临江渚，佩玉鸣鸾罢歌舞，画栋朝飞南浦云，珠帘暮卷西山雨，闲云潭影日悠悠，物换星移几度秋，阁中帝子今何在，槛外长江空自流
满庭芳夏日溧水无想山作,宋,周邦彦,风老莺雏，雨肥梅子，午阴嘉树清圆，地卑山近，衣润费炉烟，人静乌鸢自乐，小桥外，新绿溅溅，凭栏久，黄芦苦竹，拟泛九江船，年年，如社燕，飘流瀚海，来寄修椽，且莫思身外，长近尊前，憔悴江南倦客，不堪听，急管繁弦，歌筵畔，先安簟枕，容我醉时眠
满庭芳山抹微云,宋,秦观,山抹微云，天连衰草，画角声断谯门，暂停征棹，聊共引离尊，多少蓬莱旧事，空回首，烟霭纷纷，斜阳外，寒鸦万点，流水绕孤村，销魂，当此际，香囊暗解，罗带轻分，谩赢得，青楼薄幸名存，此去何时见也，襟袖上，空惹啼痕，伤情处，高城望断，灯火已黄昏
满江红,宋,岳飞,怒发冲冠，凭栏处，潇潇雨歇，抬望眼，仰天长啸，壮怀激烈，三十功名尘与土，八千里路云和月，莫等闲，白了少年头，空悲切，靖康耻，犹未雪，臣子恨，何时灭，驾长车，踏破贺兰山缺，壮志饥餐胡虏肉，笑谈渴饮匈奴血，待从头，收拾旧山河，朝天阙
满江红小住京华,清,秋瑾,小住京华，早又是，中秋佳节，为篱下，黄花开遍，秋容如拭，四面歌残终破楚，八年风味徒思浙，苦将侬，强派作娥眉，殊未屑，身不得，男儿列，心却比，男儿烈，算平生肝胆，因人常热，俗子胸襟谁识我
满江红送李御带珙,宋,吴潜,红玉阶前，问何事，翩然引去，湖海上，一汀鸥鹭，半帆烟雨，报国无门空自怨，济时有策从谁吐，过垂虹亭下系扁舟，鲈堪煮，拼一醉，留君住，歌一曲，送君路，遍江南江北，欲归何处，世事悠悠浑未了，年光冉冉今如许，试举头，一笑问青天，天无语
潇湘神斑竹枝,唐,刘禹锡,斑竹枝，斑竹枝，泪痕点点寄相思，楚客欲听瑶瑟怨，潇湘深夜月明时
灞上秋居,唐,马戴,灞原风雨定，晚见雁行频，落叶他乡树，寒灯独夜人，空园白露滴，孤壁野僧邻，寄卧郊扉久，何年致此身
点绛唇丁未冬过吴松作,宋,姜夔,燕雁无心，太湖西畔随云去，数峰清苦，商略黄昏雨，第四桥边，拟共天随住，今何许，凭阑怀古，残柳参差舞
点绛唇感兴,宋,王禹偁,雨恨云愁，江南依旧称佳丽，水村渔市，一缕孤烟细，天际征鸿，遥认行如缀，平生事，此时凝睇，谁会凭阑意
点绛唇绍兴乙卯登绝顶小亭,宋,叶梦得,缥缈危亭，笑谈独在千峰上，与谁同赏，万里横烟浪，老去情怀，犹作天涯想，空惆怅，少年豪放，莫学衰翁样
点绛唇蹴罢秋千,宋,李清照,蹴罢秋千，起来慵整纤纤手，露浓花瘦，薄汗轻衣透，见客入来，袜刬金钗溜，和羞走，倚门回首，却把青梅嗅
烈女操,唐,孟郊,梧桐相待老，鸳鸯会双死，贞女贵殉夫，舍生亦如此，波澜誓不起，妾心古井水
燕歌行,唐,高适,汉家烟尘在东北，汉将辞家破残贼，男儿本自重横行，天子非常赐颜色，摐金伐鼓下榆关，旌旆逶迤碣石间，校尉羽书飞瀚海，单于猎火照狼山，山川萧条极边土，胡骑凭陵杂风雨，战士军前半死生，美人帐下犹歌舞，大漠穷秋塞草腓，孤城落日斗兵稀，身当恩遇恒轻敌，力尽关山未解围，铁衣远戍辛勤久，玉箸应啼别离后，少妇城南欲断肠，征人蓟北空回首，边庭飘飖那可度，绝域苍茫更何有，杀气三时作阵云，寒声一夜传刁斗，相看白刃血纷纷，死节从来岂顾勋，君不见沙场征战苦，至今犹忆李将军
爱莲说,宋,周敦颐,水陆草木之花，可爱者甚蕃，晋陶渊明独爱菊，自李唐来，世人甚爱牡丹，予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉，予谓菊，花之隐逸者也，牡丹，花之富贵者也，莲，花之君子者也，噫，菊之爱，陶后鲜有闻，莲之爱，同予者何人，牡丹之爱，宜乎众矣
牧童,唐,吕岩,草铺横野六七里，笛弄晚风三四声，归来饱饭黄昏后，不脱蓑衣卧月明
独坐敬亭山,唐,李白,众鸟高飞尽，孤云独去闲，相看两不厌，只有敬亭山
玉台体,唐,权德舆,昨夜裙带解，今朝蟢子飞，铅华不可弃，莫是藁砧归
玉楼春戏林推,宋,刘克庄,年年跃马长安市，客舍似家家似寄，青钱换酒日无何，红烛呼卢宵不寐，易挑锦妇机中字，难得玉人心下事，男儿西北有神州，莫滴水西桥畔泪
玉楼春春思,宋,严仁,春风只在园西畔，荠菜花繁胡蝶乱，冰池晴绿照还空，香径落红吹已断，意长翻恨游丝短，尽日相思罗带缓，宝奁明月不欺人，明日归来君试看
玉楼春春景,宋,宋祁,东城渐觉风光好，縠皱波纹迎客棹，绿杨烟外晓寒轻，红杏枝头春意闹，浮生长恨欢娱少，肯爱千金轻一笑，为君持酒劝斜阳，且向花间留晚照
玉阶怨,唐,李白,玉阶生白露，夜久侵罗袜，却下水晶帘，玲珑望秋月
琴歌,唐,李颀,主人有酒欢今夕，请奏鸣琴广陵客，月照城头乌半飞，霜凄万树风入衣，铜炉华烛烛增辉，初弹渌水后楚妃，一声已动物皆静，四座无言星欲稀，清淮奉使千馀里，敢告云山从此始
琵琶行,唐,白居易,浔阳江头夜送客，枫叶荻花秋瑟瑟，主人下马客在船，举酒欲饮无管弦，醉不成欢惨将别，别时茫茫江浸月，忽闻水上琵琶声，主人忘归客不发，寻声暗问弹者谁，琵琶声停欲语迟，移船相近邀相见，添酒回灯重开宴，千呼万唤始出来，犹抱琵琶半遮面，转轴拨弦三两声，未成曲调先有情，弦弦掩抑声声思，似诉平生不得志，低眉信手续续弹，说尽心中无限事，轻拢慢捻抹复挑，初为霓裳后六幺，大弦嘈嘈如急雨，小弦切切如私语，嘈嘈切切错杂弹，大珠小珠落玉盘，间关莺语花底滑，幽咽泉流冰下难，冰泉冷涩弦凝绝，凝绝不通声暂歇，别有幽愁暗恨生，此时无声胜有声，银瓶乍破水浆迸，铁骑突出刀枪鸣，曲终收拨当心画，四弦一声如裂帛，东船西舫悄无言，唯见江心秋月白，沉吟放拨插弦中，整顿衣裳起敛容，自言本是京城女，家在虾蟆陵下住，十三学得琵琶成，名属教坊第一部，曲罢曾教善才服，妆成每被秋娘妒，五陵年少争缠头，一曲红绡不知数，钿头银篦击节碎，血色罗裙翻酒污，今年欢笑复明年，秋月春风等闲度，弟走从军阿姨死，暮去朝来颜色故，门前冷落鞍马稀，老大嫁作商人妇，商人重利轻别离，前月浮梁买茶去，去来江口守空船，绕船月明江水寒，夜深忽梦少年事，梦啼妆泪红阑干，我闻琵琶已叹息，又闻此语重唧唧，同是天涯沦落人，相逢何必曾相识，我从去年辞帝京，谪居卧病浔阳城，浔阳地僻无音乐，终岁不闻丝竹声，住近湓江地低湿，黄芦苦竹绕宅生，其间旦暮闻何物，杜鹃啼血猿哀鸣，春江花朝秋月夜，往往取酒还独倾，岂无山歌与村笛，呕哑嘲哳难为听，今夜闻君琵琶语，如听仙乐耳暂明，莫辞更坐弹一曲，为君翻作琵琶行，感我此言良久立，却坐促弦弦转急，凄凄不似向前声，满座重闻皆掩泣，座中泣下谁最多，江州司马青衫湿
瑞鹤仙郊原初过雨,宋,袁去华,郊原初过雨，见败叶零乱，风定犹舞，斜阳挂深树，映浓愁浅黛，遥山眉妩，来时旧路，尚岩花，娇黄半吐，到而今，唯有溪边流水，见人如故，无语，邮亭深静，下马还寻，旧曾题处，无聊倦旅，伤离恨，最愁苦，纵收香藏镜，他年重到，人面桃花在否，念沈沈，小阁幽窗，有时梦去
瑞龙吟大石春景,宋,周邦彦,章台路，还见褪粉梅梢，试花桃树，愔愔坊陌人家，定巢燕子，归来旧处，黯凝伫，因念个人痴小，乍窥门户，侵晨浅约宫黄，障风映袖，盈盈笑语，前度刘郎重到，访邻寻里，同时歌舞，唯有旧家秋娘，声价如故，吟笺赋笔，犹记燕台句，知谁伴，名园露饮，东城闲步，事与孤鸿去，探春尽是，伤离意绪，官柳低金缕，归骑晚，纤纤池塘飞雨，断肠院落，一帘风絮
瑶池,唐,李商隐,瑶池阿母绮窗开，黄竹歌声动地哀，八骏日行三万里，穆王何事不重来
瑶瑟怨,唐,温庭筠,冰簟银床梦不成，碧天如水夜云轻，雁声远过潇湘去，十二楼中月自明
生年不满百,汉,佚名,生年不满百，常怀千岁忧，昼短苦夜长，何不秉烛游，为乐当及时，何能待来兹，愚者爱惜费，但为後世嗤，仙人王子乔，难可与等期
生查子元夕,宋,欧阳修,去年元夜时，花市灯如昼，月上柳梢头，人约黄昏后，今年元夜时，月与灯依旧，不见去年人，泪湿春衫袖
生查子新月曲如眉,五代,牛希济,新月曲如眉，未有团圞意，红豆不堪看，满眼相思泪，终日劈桃穰，人在心儿里，两耳隔墙花，早晚成连理
画,唐,王维,远看山有色，近听水无声，春去花还在，人来鸟不惊
留别王侍御维,唐,孟浩然,寂寂竟何待，朝朝空自归，欲寻芳草去，惜与故人违，当路谁相假，知音世所稀，只应守寂寞，还掩故园扉
留别王维,唐,孟浩然,寂寂竟何待，朝朝空自归，欲寻芳草去，惜与故人违，当路谁相假，知音世所稀，只应守寂寞，还掩故园扉
留别王维,唐,裴迪,归山深浅去，须尽丘壑美，莫学武陵人，暂游桃源里
登乐游原,唐,李商隐,向晚意不适，驱车登古原，夕阳无限好，只是近黄昏
登京口北固亭有怀,宋,辛弃疾,何处望神州，满眼风光北固楼，千古兴亡多少事，悠悠，不尽长江滚滚流，年少万兜鍪，坐断东南战未休，天下英雄谁敌手，曹刘，生子当如孙仲谋
登岳阳楼,唐,杜甫,昔闻洞庭水，今上岳阳楼，吴楚东南坼，乾坤日夜浮，亲朋无一字，老病有孤舟，戎马关山北，凭轩涕泗流
登幽州台歌,唐,陈子昂,前不见古人，后不见来者，念天地之悠悠，独怆然而涕下
登快阁,宋,黄庭坚,痴儿了却公家事，快阁东西倚晚晴，落木千山天远大，澄江一道月分明，朱弦已为佳人绝，青眼聊因美酒横，万里归船弄长笛，此心吾与白鸥盟
登柳州城楼寄漳汀封连四州,唐,柳宗元,城上高楼接大荒，海天愁思正茫茫，惊风乱飐芙蓉水，密雨斜侵薜荔墙，岭树重遮千里目，江流曲似九回肠，共来百越文身地，犹自音书滞一乡
登楼,唐,杜甫,花近高楼伤客心，万方多难此登临，锦江春色来天地，玉垒浮云变古今，北极朝廷终不改，西山寇盗莫相侵，可怜后主还祠庙，日暮聊为梁父吟
登金陵凤凰台,唐,李白,凤凰台上凤凰游，凤去台空江自流，吴宫花草埋幽径，晋代衣冠成古丘，三山半落青天外，二水中分白鹭洲，总为浮云能蔽日，长安不见使人愁
登飞来峰,宋,王安石,飞来山上千寻塔，闻说鸡鸣见日升，不畏浮云遮望眼，只缘身在最高层
登高,唐,杜甫,风急天高猿啸哀，渚清沙白鸟飞回，无边落木萧萧下，不尽长江滚滚来，万里悲秋常作客，百年多病独登台，艰难苦恨繁霜鬓，潦倒新停浊酒杯
登鹳雀楼,唐,王之涣,白日依山尽，黄河入海流，欲穷千里目，更上一层楼
登黄鹤楼,唐,崔颢,昔人已乘黄鹤去，此地空余黄鹤楼，黄鹤一去不复返，白云千载空悠悠，晴川历历汉阳树，芳草萋萋鹦鹉洲，日暮乡关何处是，烟波江上使人愁
白帝下江陵,唐,李白,朝辞白帝彩云间，千里江陵一日还，两岸猿声啼不住，轻舟已过万重山
白雪歌送武判官归京,唐,岑参,北风卷地白草折，胡天八月即飞雪，忽如一夜春风来，千树万树梨花开，散入珠帘湿罗幕，狐裘不暖锦衾薄，将军角弓不得控，都护铁衣冷难着，瀚海阑干百丈冰，愁云惨淡万里凝，中军置酒饮归客，胡琴琵琶与羌笛，纷纷暮雪下辕门，风掣红旗冻不翻，轮台东门送君去，去时雪满天山路，山回路转不见君，雪上空留马行处
盐角儿亳社观梅,宋,晁补之,开时似雪，谢时似雪，花中奇绝，香非在蕊，香非在萼，骨中香彻，占溪风，留溪月，堪羞损，山桃如血，直饶更，疏疏淡淡，终有一般情别
相思,唐,王维,红豆生南国，春来发几枝，愿君多采撷，此物最相思
相见欢,南唐,李煜,无言独上西楼，月如钩，寂寞梧桐深院锁清秋，剪不断，理还乱，是离愁，别是一般滋味在心头
相见欢无言独上西楼,五代,李煜,无言独上西楼，月如钩，寂寞梧桐深院锁清秋，剪不断，理还乱，是离愁，别是一般滋味在心头
相见欢林花谢了春红,五代,李煜,林花谢了春红，太匆匆，无奈朝来寒雨，晚来风，胭脂泪，相留醉，几时重，自是人生长恨，水长东
相见欢金陵城上西楼,宋,朱敦儒,金陵城上西楼，倚清秋，万里夕阳垂地，大江流，中原乱，簪缨散，几时收，试倩悲风吹泪，过扬州
眼儿媚杨柳丝丝弄轻柔,宋,王雱,杨柳丝丝弄轻柔，烟缕织成愁，海棠未雨，梨花先雪，一半春休，而今往事难重省，归梦绕秦楼，相思只在，丁香枝上，豆蔻梢头
石壕吏,唐,杜甫,暮投石壕村，有吏夜捉人，老翁逾墙走，老妇出门看，吏呼一何怒，妇啼一何苦，听妇前致词，三男邺城戍，一男附书至，二男新战死，存者且偷生，死者长已矣，室中更无人，惟有乳下孙，有孙母未去，出入无完裙，老妪力虽衰，请从吏夜归，急应河阳役，犹得备晨炊，夜久语声绝，如闻泣幽咽，天明登前途，独与老翁别
石州引薄雨初寒,宋,贺铸,薄雨初寒，斜照弄晴，春意空阔，长亭柳色才黄，远客一枝先折，烟横水际，映带几点归鸦，东风销尽龙沙雪，还记出关来，恰而今时节，将发，画楼芳酒，红泪清歌，顿成轻别，已是经年，杳杳音尘多绝，欲知方寸，共有几许清愁，芭蕉不展丁香结，枉望断天涯，两厌厌风月
石灰吟,明,于谦,千锤万凿出深山，烈火焚烧若等闲，粉骨碎身全不怕，要留清白在人间
石鱼湖上醉歌,唐,元结,石鱼湖，似洞庭，夏水欲满君山青，山为樽，水为沼，酒徒历历坐洲岛，长风连日作大浪，不能废人运酒舫，我持长瓢坐巴丘，酌饮四坐以散愁
石鼓歌,唐,韩愈,张生手持石鼓文，劝我试作石鼓歌，少陵无人谪仙死，才薄将奈石鼓何，周纲凌迟四海沸，宣王愤起挥天戈，大开明堂受朝贺，诸侯剑佩鸣相磨，蒐于岐阳骋雄俊，万里禽兽皆遮罗，镌功勒成告万世，凿石作鼓隳嵯峨，从臣才艺咸第一，拣选撰刻留山阿，雨淋日灸野火燎，鬼物守护烦撝呵，公从何处得纸本，毫发尽备无差讹，辞严义密读难晓，字体不类隶与蝌，年深岂免有缺画，快剑斫断生蛟鼍，鸾翔凤翥众仙下，珊瑚碧树交枝柯，金绳铁索锁钮壮，古鼎跃水龙腾梭，陋儒编诗不收入，二雅褊迫无委蛇，孔子西行不到秦，掎摭星宿遗羲娥，嗟余好古生苦晚，对此涕泪双滂沱，忆昔初蒙博士征，其年始改称元和，故人从军在右辅，为我度量掘臼科，濯冠沐浴告祭酒，如此至宝存岂多，毡包席裹可立致，十鼓只载数骆驼，荐诸太庙比郜鼎，光价岂止百倍过，圣恩若许留太学，诸生讲解得切磋，观经鸿都尚填咽，坐见举国来奔波，剜苔剔藓露节角，安置妥帖平不颇，大厦深檐与盖覆，经历久远期无佗，中朝大官老于事，讵肯感激徒媕婀，牧童敲火牛砺角，谁复著手为摩挲，日销月铄就埋没，六年西顾空吟哦，羲之俗书趁姿媚，数纸尚可博白鹅，继周八代争战罢，无人收拾理则那，方今太平日无事，柄任儒术崇丘轲，安能以此尚论列，愿借辩口如悬河，石鼓之歌止于此，呜呼吾意其蹉跎
破阵子为陈同甫赋壮词以寄之,宋,辛弃疾,醉里挑灯看剑，梦回吹角连营，八百里分麾下炙，五十弦翻塞外声，沙场秋点兵，马作的卢飞快，弓如霹雳弦惊，了却君王天下事，赢得生前身后名，可怜白发生
破阵子四十年来家国,五代,李煜,四十年来家国，三千里地山河，凤阁龙楼连霄汉，玉树琼枝作烟萝，几曾识干戈，一旦归为臣虏，沈腰潘鬓消磨，最是仓皇辞庙日，教坊犹奏别离歌，垂泪对宫娥
破阵子,宋,辛弃疾,醉里挑灯看剑，梦回吹角连营，八百里分麾下炙，五十弦翻塞外声，沙场秋点兵，马作的卢飞快，弓如霹雳弦惊，了却君王天下事，赢得生前身后名，可怜白发生
破阵子春景,宋,晏殊,燕子来时新社，梨花落后清明，池上碧苔三四点，叶底黄鹂一两声，日长飞絮轻，巧笑东邻女伴，采桑径里逢迎，疑怪昨宵春梦好，元是今朝斗草赢，笑从双脸生
示儿,宋,陆游,死去元知万事空，但悲不见九州同，王师北定中原日，家祭无忘告乃翁
离骚,先秦,屈原,帝高阳之苗裔兮，朕皇考曰伯庸，摄提贞于孟陬兮，惟庚寅吾以降，皇览揆余初度兮，肇锡余以嘉名，名余曰正则兮，字余曰灵均，纷吾既有此内美兮，又重之以修能，扈江离与辟芷兮，纫秋兰以为佩，汩余若将不及兮，恐年岁之不吾与，朝搴阰之木兰兮，夕揽洲之宿莽，日月忽其不淹兮，春与秋其代序，惟草木之零落兮，恐美人之迟暮，不抚壮而弃秽兮，何不改乎此度，乘骐骥以驰骋兮，来吾道夫先路，昔三后之纯粹兮，固众芳之所在，杂申椒与菌桂兮，岂惟纫夫蕙茝，彼尧舜之耿介兮，既遵道而得路，何桀纣之猖披兮，夫惟捷径以窘步，惟夫党人之偷乐兮，路幽昧以险隘，岂余身之殚殃兮，恐皇舆之败绩，忽奔走以先后兮，及前王之踵武，荃不查余之中情兮，反信谗而齌怒，余固知謇謇之为患兮，忍而不能舍也，指九天以为正兮，夫惟灵修之故也，曰黄昏以为期兮，羌中道而改路，初既与余成言兮，后悔遁而有他，余既不难夫离别兮，伤灵修之数化，余既滋兰之九畹兮，又树蕙之百亩，畦留夷与揭车兮，杂杜衡与芳芷，冀枝叶之峻茂兮，愿俟时乎吾将刈，虽萎绝其亦何伤兮，哀众芳之芜秽，众皆竞进以贪婪兮，凭不厌乎求索，羌内恕己以量人兮，各兴心而嫉妒，忽驰骛以追逐兮，非余心之所急，老冉冉其将至兮，恐修名之不立，朝饮木兰之坠露兮，夕餐秋菊之落英，苟余情其信姱以练要兮，长顑颔亦何伤，掔木根以结茝兮，贯薜荔之落蕊，矫菌桂以纫蕙兮，索胡绳之纚纚，謇吾法夫前修兮，非世俗之所服，虽不周于今之人兮，愿依彭咸之遗则，长太息以掩涕兮，哀民生之多艰，余虽好修姱以鞿羁兮，謇朝谇而夕替，既替余以蕙纕兮，又申之以揽茝，亦余心之所善兮，虽九死其犹未悔，怨灵修之浩荡兮，终不察夫民心，众女嫉余之蛾眉兮，谣诼谓余以善淫，固时俗之工巧兮，偭规矩而改错，背绳墨以追曲兮，竞周容以为度，忳郁邑余侘傺兮，吾独穷困乎此时也，宁溘死以流亡兮，余不忍为此态也，鸷鸟之不群兮，自前世而固然，何方圜之能周兮，夫孰异道而相安，屈心而抑志兮，忍尤而攘诟，伏清白以死直兮，固前圣之所厚，悔相道之不察兮，延伫乎吾将反，回朕车以复路兮，及行迷之未远，步余马于兰皋兮，驰椒丘且焉止息，进不入以离尤兮，退将复修吾初服，制芰荷以为衣兮，集芙蓉以为裳，不吾知其亦已兮，苟余情其信芳，高余冠之岌岌兮，长余佩之陆离，芳与泽其杂糅兮，唯昭质其犹未亏，忽反顾以游目兮，将往观乎四荒，佩缤纷其繁饰兮，芳菲菲其弥章，民生各有所乐兮，余独好修以为常，虽体解吾犹未变兮，岂余心之可惩，女嬃之婵媛兮，申申其詈予，曰鲧婞直以亡身兮，终然夭乎羽之野，汝何博謇而好修兮，纷独有此姱节，薋菉葹以盈室兮，判独离而不服，众不可户说兮，孰云察余之中情，世并举而好朋兮，夫何茕独而不予听，依前圣以节中兮，喟凭心而历兹，济沅湘以南征兮，就重华而敶词，启九辩与九歌兮，夏康娱以自纵，不顾难以图后兮，五子用失乎家衖，羿淫游以佚畋兮，又好射夫封狐，固乱流其鲜终兮，浞又贪夫厥家，浇身被服强圉兮，纵欲而不忍，日康娱而自忘兮，厥首用夫颠陨，夏桀之常违兮，乃遂焉而逢殃，后辛之菹醢兮，殷宗用而不长，汤禹俨而祗敬兮，周论道而莫差，举贤才而授能兮，循绳墨而不颇，皇天无私阿兮，览民德焉错辅，夫维圣哲以茂行兮，苟得用此下土，瞻前而顾后兮，相观民之计极，夫孰非义而可用兮，孰非善而可服，阽余身而危死兮，览余初其犹未悔，不量凿而正枘兮，固前修以菹醢，曾歔欷余郁邑兮，哀朕时之不当，揽茹蕙以掩涕兮，沾余襟之浪浪，跪敷衽以陈辞兮，耿吾既得此中正，驷玉虬以桀鹥兮，溘埃风余上征，朝发轫于苍梧兮，夕余至乎县圃，欲少留此灵琐兮，日忽忽其将暮，吾令羲和弭节兮，望崦嵫而勿迫，路漫漫其修远兮，吾将上下而求索，饮余马于咸池兮，总余辔乎扶桑，折若木以拂日兮，聊逍遥以相羊，前望舒使先驱兮，后飞廉使奔属，鸾皇为余先戒兮，雷师告余以未具，吾令凤鸟飞腾兮，继之以日夜，飘风屯其相离兮，帅云霓而来御，纷总总其离合兮，斑陆离其上下，吾令帝阍开关兮，倚阊阖而望予，时暧暧其将罢兮，结幽兰而延伫，世溷浊而不分兮，好蔽美而嫉妒，朝吾将济于白水兮，登阆风而绁马，忽反顾以流涕兮，哀高丘之无女，溘吾游此春宫兮，折琼枝以继佩，及荣华之未落兮，相下女之可诒，吾令丰隆乘云兮，求宓妃之所在，解佩纕以结言兮，吾令謇修以为理，纷总总其离合兮，忽纬繣其难迁，夕归次于穷石兮，朝濯发乎洧盘，保厥美以骄傲兮，日康娱以淫游，虽信美而无礼兮，来违弃而改求，览相观于四极兮，周流乎天余乃下，望瑶台之偃蹇兮，见有娀之佚女，吾令鸩为媒兮，鸩告余以不好，雄鸠之鸣逝兮，余犹恶其佻巧，心犹豫而狐疑兮，欲自适而不可，凤皇既受诒兮，恐高辛之先我，欲远集而无所止兮，聊浮游以逍遥，及少康之未家兮，留有虞之二姚，理弱而媒拙兮，恐导言之不固，世溷浊而嫉贤兮，好蔽美而称恶，闺中既以邃远兮，哲王又不寤，怀朕情而不发兮，余焉能忍而与此终古，索琼茅以筳篿兮，命灵氛为余占之，曰，两美其必合兮，孰信修而慕之，思九州之博大兮，岂惟是其有女，曰，勉远逝而无狐疑兮，孰求美而释女，何所独无芳草兮，尔何怀乎故宇，世幽昧以昡曜兮，孰云察余之善恶，民好恶其不同兮，惟此党人其独异，户服艾以盈要兮，谓幽兰其不可佩，览察草木其犹未得兮，岂珵美之能当，苏粪壤以充祎兮，谓申椒其不芳，欲从灵氛之吉占兮，心犹豫而狐疑，巫咸将夕降兮，怀椒糈而要之，百神翳其备降兮，九疑缤其并迎，皇剡剡其扬灵兮，告余以吉故，曰，勉升降以上下兮，求矩矱之所同，汤禹俨而求合兮，挚咎繇而能调，苟中情其好修兮，又何必用夫行媒，说操筑于傅岩兮，武丁用而不疑，吕望之鼓刀兮，遭周文而得举，宁戚之讴歌兮，齐桓闻以该辅，及年岁之未晏兮，时亦犹其未央，恐鹈鴃之先鸣兮，使夫百草为之不芳，何琼佩之偃蹇兮，众薆然而蔽之，惟此党人之不谅兮，恐嫉妒而折之，时缤纷其变易兮，又何可以淹留，兰芷变而不芳兮，荃蕙化而为茅，何昔日之芳草兮，今直为此萧艾也，岂其有他故兮，莫好修之害也，余以兰为可恃兮，羌无实而容长，委厥美以从俗兮，苟得列乎众芳，椒专佞以慢慆兮，樧又欲充夫佩帏，既干进而务入兮，又何芳之能祗，固时俗之流从兮，又孰能无变化，览椒兰其若兹兮，又况揭车与江离，惟兹佩之可贵兮，委厥美而历兹，芳菲菲而难亏兮，芬至今犹未沬，和调度以自娱兮，聊浮游而求女，及余饰之方壮兮，周流观乎上下，灵氛既告余以吉占兮，历吉日乎吾将行，折琼枝以为羞兮，精琼爢以为粻，为余驾飞龙兮，杂瑶象以为车，何离心之可同兮，吾将远逝以自疏，邅吾道夫昆仑兮，路修远以周流，扬云霓之晻蔼兮，鸣玉鸾之啾啾，朝发轫于天津兮，夕余至乎西极，凤皇翼其承旗兮，高翱翔之翼翼，忽吾行此流沙兮，遵赤水而容与，麾蛟龙使梁津兮，诏西皇使涉予，路修远以多艰兮，腾众车使径待，路不周以左转兮，指西海以为期，屯余车其千乘兮，齐玉轪而并驰，驾八龙之婉婉兮，载云旗之委蛇，抑志而弭节兮，神高驰之邈邈，奏九歌而舞韶兮，聊假日以媮乐，陟升皇之赫戏兮，忽临睨夫旧乡，仆夫悲余马怀兮，蜷局顾而不行，乱曰，已矣哉，国无人莫我知兮，又何怀乎故都，既莫足与为美政兮，吾将从彭咸之所居。
秋夕,唐,杜牧,银烛秋光冷画屏，轻罗小扇扑流萤，天阶夜色凉如水，卧看牵牛织女星
秋夜寄丘二十二员外,唐,韦应物,怀君属秋夜，散步咏凉天，空山松子落，幽人应未眠
秋夜寄邱员外,唐,韦应物,怀君属秋夜，散步咏凉天，空山松子落，幽人应未眠
秋夜将晓篱门迎凉有感,宋,陆游,三万里河东入海，五千仞岳上摩天，遗民泪尽胡尘里，南望王师又一年
秋夜曲,唐,王维,桂魄初生秋露微，轻罗已薄未更衣，银筝夜久殷勤弄，心怯空房不忍归
秋归辋川庄作,唐,王维,积雨空林烟火迟，蒸藜炊黍饷东菑，漠漠水田飞白鹭，阴阴夏木啭黄鹂，山中习静观朝槿，松下清斋折露葵，野老与人争席罢，海鸥何事更相疑
秋思,唐,张籍,洛阳城里见秋风，欲作家书意万重，复恐匆匆说不尽，行人临发又开封
秋日登吴公台上寺远眺,唐,刘长卿,古台摇落后，秋日望乡心，野寺人来少，云峰水隔深，夕阳依旧垒，寒磬满空林，惆怅南朝事，长江独至今
秋日赴阙题潼关驿楼,唐,许浑,红叶晚萧萧，长亭酒一瓢，残云归太华，疏雨过中条，树色随山迥，河声入海遥，帝乡明日到，犹自梦渔樵
秋登兰山寄张五,唐,孟浩然,北山白云里，隐者自怡悦，相望试登高，心随雁飞灭，愁因薄暮起，兴是清秋发，时见归村人，沙行渡头歇，天边树若荠，江畔洲如月，何当载酒来，共醉重阳节
秋蕊香帘幕疏疏风透,宋,张耒,帘幕疏疏风透，一线香飘金兽，朱阑倚遍黄昏后，廊上月华如昼，别离滋味浓于酒，著人瘦，此情不及墙东柳，春色年年如旧
秋词,唐,刘禹锡,自古逢秋悲寂寥，我言秋日胜春朝，晴空一鹤排云上，便引诗情到碧霄
秋风词,唐,李白,秋风清，秋月明，落叶聚还散，寒鸦栖复惊，相思相见知何日，此时此夜难为情，入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识
秦中寄远上人,唐,孟浩然,一丘常欲卧，三径苦无资，北土非吾愿，东林怀我师，黄金燃桂尽，壮志逐年衰，日夕凉风至，闻蝉但益悲
秦中感秋寄远上人,唐,孟浩然,一丘常欲卧，三径苦无资，北土非吾愿，东林怀我师，黄金燃桂尽，壮志逐年衰，日夕凉风至，闻蝉但益悲
秦楼月芳菲歇,宋,向子湮,芳菲歇，故园目断伤心切，伤心切，无边烟水，无穷山色，可堪更近乾龙节，眼中泪尽空啼血，空啼血，子规声外，晓风残月
积雨辋川庄作,唐,王维,积雨空林烟火迟，蒸藜炊黍饷东菑，漠漠水田飞白鹭，阴阴夏木啭黄鹂，山中习静观朝槿，松下清斋折露葵，野老与人争席罢，海鸥何事更相疑
章台夜思,唐,韦庄,清瑟怨遥夜，绕弦风雨哀，孤灯闻楚角，残月下章台，芳草已云暮，故人殊未来，乡书不可寄，秋雁又南回
竹枝词山桃红花满上头,唐,刘禹锡,山桃红花满上头，蜀江春水拍山流，花红易衰似郎意，水流无限似侬愁
竹石,清,郑燮,咬定青山不放松，立根原在破岩中，千磨万击还坚劲，任尔东西南北风
竹里馆,唐,王维,独坐幽篁里，弹琴复长啸，深林人不知，明月来相照
筹笔驿,唐,李商隐,猿鸟犹疑畏简书，风云常为护储胥，徒令上将挥神笔，终见降王走传车，管乐有才真不忝，关张无命欲何如，他年锦里经祠庙，梁父吟成恨有余
约客,宋,赵师秀,黄梅时节家家雨，青草池塘处处蛙，有约不来过夜半，闲敲棋子落灯花
终南别业,唐,王维,中岁颇好道，晚家南山陲，兴来每独往，胜事空自知，行到水穷处，坐看云起时，偶然值林叟，谈笑无还期
终南山,唐,王维,太乙近天都，连山接海隅，白云回望合，青霭入看无，分野中峰变，阴晴众壑殊，欲投人处宿，隔水问樵夫
终南望余雪,唐,祖咏,终南阴岭秀，积雪浮云端，林表明霁色，城中增暮寒
经邹鲁祭孔子而叹之,唐,李隆基,夫子何为者，栖栖一代中，地犹鄹氏邑，宅即鲁王宫，叹凤嗟身否，伤麟怨道穷，今看两楹奠，当与梦时同
绝句,唐,杜甫,两个黄鹂鸣翠柳，一行白鹭上青天，窗含西岭千秋雪，门泊东吴万里船
绝句二首,唐,杜甫,迟日江山丽，春风花草香，泥融飞燕子，沙暖睡鸳鸯，江碧鸟逾白，山青花欲燃，今春看又过，何日是归年
羌村三首,唐,杜甫,群鸡正乱叫，客至鸡斗争，驱鸡上树木，始闻叩柴荆，父老四五人，问我久远行，手中各有携，倾榼浊复清，莫辞酒味薄，黍地无人耕，兵戈既未息，儿童尽东征，请为父老歌，艰难愧深情，歌罢仰天叹，四座泪纵横
老将行,唐,王维,少年十五二十时，步行夺得胡马骑，射杀山中白额虎，肯数邺下黄须儿，一身转战三千里，一剑曾当百万师，汉兵奋迅如霹雳，虏骑崩腾畏蒺藜，卫青不败由天幸，李广无功缘数奇，自从弃置便衰朽，世事蹉跎成白首，昔时飞箭无全目，今日垂杨生左肘，路旁时卖故侯瓜，门前学种先生柳，苍茫古木连穷巷，寥落寒山对虚牖，誓令疏勒出飞泉，不似颍川空使酒，贺兰山下阵如云，羽檄交驰日夕闻，节使三河募年少，诏书五道出将军，试拂铁衣如雪色，聊持宝剑动星文，愿得燕弓射大将，耻令越甲鸣吾君，莫嫌旧日云中守，犹堪一战取功勋
自夏口至鹦鹉洲夕望岳阳寄源中丞,唐,刘长卿,汀洲无浪复无烟，楚客相思益渺然，汉口夕阳斜渡鸟，洞庭秋水远连天，孤城背岭寒吹角，独树临江夜泊船，贾谊上书忧汉室，长沙谪去古今怜
舟过安仁,宋,杨万里,一叶渔船两小童，收篙停棹坐船中，怪生无雨都张伞，不是遮头是使风
芙蓉楼送辛渐,唐,王昌龄,寒雨连江夜入吴，平明送客楚山孤，洛阳亲友如相问，一片冰心在玉壶
花非花,唐,白居易,花非花，雾非雾，夜半来，天明去，来如春梦不多时，去似朝云无觅处
芳心苦杨柳回塘,宋,贺铸,杨柳回塘，鸳鸯别浦，绿萍涨断莲舟路，断无蜂蝶慕幽香，红衣脱尽芳心苦，返照迎潮，行云带雨，依依似与骚人语，当年不肯嫁春风，无端却被秋风误
苍梧谣天,宋,蔡伸,天，休使圆蟾照客眠，人何在，桂影自婵娟
苏幕遮燎沉香,宋,周邦彦,燎沉香，消溽暑，鸟雀呼晴，侵晓窥檐语，叶上初阳干宿雨，水面清圆，一一风荷举，故乡遥，何日去，家住吴门，久作长安旅，五月渔郎相忆否，小楫轻舟，梦入芙蓉浦
苏幕遮碧云天黄叶地,宋,范仲淹,碧云天，黄叶地，秋色连波，波上寒烟翠，山映斜阳天接水，芳草无情，更在斜阳外，黯乡魂，追旅思，夜夜除非，好梦留人睡，明月楼高休独倚，酒入愁肠，化作相思泪
苏武庙,唐,温庭筠,苏武魂销汉使前，古祠高树两茫然，云边雁断胡天月，陇上羊归塞草烟，回日楼台非甲帐，去时冠剑是丁年，茂陵不见封侯印，空向秋波哭逝川
茅屋为秋风所破歌,唐,杜甫,八月秋高风怒号，卷我屋上三重茅，茅飞渡江洒江郊，高者挂罥长林梢，下者飘转沉塘坳，南村群童欺我老无力，忍能对面为盗贼，公然抱茅入竹去，唇焦口燥呼不得，归来倚杖自叹息，俄顷风定云墨色，秋天漠漠向昏黑，布衾多年冷似铁，娇儿恶卧踏里裂，床头屋漏无干处，雨脚如麻未断绝，自经丧乱少睡眠，长夜沾湿何由彻，安得广厦千万间，大庇天下寒士俱欢颜，风雨不动安如山，呜呼，何时眼前突兀见此屋，吾庐独破受冻死亦足
草,唐,白居易,离离原上草，一岁一枯荣，野火烧不尽，春风吹又生，远芳侵古道，晴翠接荒城，又送王孙去，萋萋满别情
莺啼序春晚感怀,宋,吴文英,残寒正欺病酒，掩沉香绣户，燕来晚，飞入西城，似说春事迟暮，画船载，清明过却，晴烟冉冉吴宫树，念羁情，游荡随风，化为轻絮，十载西湖，傍柳系马，趁娇尘软雾，溯红渐招入仙溪，锦儿偷寄幽素，倚银屏，春宽梦窄，断红湿，歌纨金缕，暝堤空，轻把斜阳，总还鸥鹭，幽兰旋老，杜若还生，水乡尚寄旅，别后访，六桥无信，事往花委，瘗玉埋香，几番风雨，长波妒盼，遥山羞黛，渔灯分影春江宿，记当时，短楫桃根渡，青楼仿佛，临分败壁题诗，泪墨惨淡尘土，危亭望极，草色天涯，叹鬓侵半苎，暗点检，离痕欢唾，尚染鲛绡，亸凤迷归，破鸾慵舞，殷勤待写，书中长恨，蓝霞辽海沉过雁，漫相思，弹入哀筝柱，伤心千里江南，怨曲重招，断魂在否
菩萨蛮书江西造口壁,宋,辛弃疾,郁孤台下清江水，中间多少行人泪，西北望长安，可怜无数山，青山遮不住，毕竟东流去，江晚正愁余，山深闻鹧鸪
菩萨蛮人人尽说江南好,唐,韦庄,人人尽说江南好，游人只合江南老，春水碧于天，画船听雨眠，垆边人似月，皓腕凝霜雪，未老莫还乡，还乡须断肠
菩萨蛮小山重叠金明灭,唐,温庭筠,小山重叠金明灭，鬓云欲度香腮雪，懒起画蛾眉，弄妆梳洗迟，照花前后镜，花面交相映，新帖绣罗襦，双双金鹧鸪
菩萨蛮平林漠漠烟如织,唐,李白,平林漠漠烟如织，寒山一带伤心碧，暝色入高楼，有人楼上愁，玉阶空伫立，宿鸟归飞急，何处是归程，长亭连短亭
菩萨蛮枕前发尽千般愿,五代,佚名,枕前发尽千般愿，要休且待青山烂，水面上秤锤浮，直待黄河彻底枯，白日参辰现，北斗回南面，休即未能休，且待三更见日头
菩萨蛮红楼别夜堪惆怅,唐,韦庄,红楼别夜堪惆怅，香灯半卷流苏帐，残月出门时，美人和泪辞，琵琶金翠羽，弦上黄莺语，劝我早还家，绿窗人似花
落花,唐,李商隐,高阁客竟去，小园花乱飞，参差连曲陌，迢递送斜晖，肠断未忍扫，眼穿仍欲归，芳心向春尽，所得是沾衣
蒹葭,先秦,佚名,蒹葭苍苍，白露为霜，所谓伊人，在水一方，溯洄从之，道阻且长，溯游从之，宛在水中央，蒹葭萋萋，白露未晞，所谓伊人，在水之湄，溯洄从之，道阻且跻，溯游从之，宛在水中坻，蒹葭采采，白露未已，所谓伊人，在水之涘，溯洄从之，道阻且右，溯游从之，宛在水中沚
蓦山溪梅,宋,曹组,洗妆真态，不作铅花御，竹外一枝斜，想佳人，天寒日暮，黄昏院落，无处著清香，风细细，雪垂垂，何况江头路，月边疏影，梦到消魂处，梅子欲黄时，又须作，廉纤细雨，孤芳一世，供断有情愁，消瘦损，东阳也，试问花知否
蓦山溪自述,宋,宋自逊,壶山居士，未老心先懒，爱学道人家，办竹几，蒲团茗碗，青山可买，小结屋三间，开一径，俯清溪，修竹栽教满，客来便请，随分家常饭，若肯小留连，更薄酒，三杯两盏，吟诗度曲，风月任招呼，身外事，不关心，自有天公管
虞美人,五代,李煜,春花秋月何时了，往事知多少，小楼昨夜又东风，故国不堪回首月明中，雕栏玉砌应犹在，只是朱颜改，问君能有几多愁，恰似一江春水向东流
虞美人听雨,宋,蒋捷,少年听雨歌楼上，红烛昏罗帐，壮年听雨客舟中，江阔云低，断雁叫西风，而今听雨僧庐下，鬓已星星也，悲欢离合总无情，一任阶前，点滴到天明
虞美人春花秋月何时了,五代,李煜,春花秋月何时了，往事知多少，小楼昨夜又东风，故国不堪回首月明中，雕栏玉砌应犹在，只是朱颜改，问君能有几多愁，恰似一江春水向东流
虞美人疏篱曲径田家小,宋,周邦彦,疏篱曲径田家小，云树开清晓，天寒山色有无中，野外一声钟起，送孤蓬，添衣策马寻亭堠，愁抱惟宜酒，菰蒲睡鸭占陂塘，纵被行人惊散，又成双
虞美人风回小院庭芜绿,五代,李煜,风回小院庭芜绿，柳眼春相续，凭阑半日独无言，依旧竹声新月似当年，笙歌未散尊前在，池面冰初解，烛明香暗画堂深，满鬓青霜残雪思难任
蜀先主庙,唐,刘禹锡,天地英雄气，千秋尚凛然，势分三足鼎，业复五铢钱，得相能开国，生儿不象贤，凄凉蜀故妓，来舞魏宫前
蜀相,唐,杜甫,丞相祠堂何处寻，锦官城外柏森森，映阶碧草自春色，隔叶黄鹂空好音，三顾频烦天下计，两朝开济老臣心，出师未捷身先死，长使英雄泪满襟
蜀道难,唐,李白,噫吁嚱，危乎高哉，蜀道之难，难于上青天，蚕丛及鱼凫，开国何茫然，尔来四万八千岁，不与秦塞通人烟，西当太白有鸟道，可以横绝峨眉巅，地崩山摧壮士死，然后天梯石栈相钩连，上有六龙回日之高标，下有冲波逆折之回川，黄鹤之飞尚不得过，猿猱欲度愁攀援，青泥何盘盘，百步九折萦岩峦，扪参历井仰胁息，以手抚膺坐长叹，问君西游何时还，畏途巉岩不可攀，但见悲鸟号古木，雄飞雌从绕林间，又闻子规啼夜月，愁空山，蜀道之难，难于上青天，使人听此凋朱颜，连峰去天不盈尺，枯松倒挂倚绝壁，飞湍瀑流争喧豗，砯崖转石万壑雷，其险也如此，嗟尔远道之人胡为乎来哉，剑阁峥嵘而崔嵬，一夫当关，万夫莫开，所守或匪亲，化为狼与豺，朝避猛虎，夕避长蛇，磨牙吮血，杀人如麻，锦城虽云乐，不如早还家，蜀道之难，难于上青天，侧身西望长咨嗟
蜂,唐,罗隐,不论平地与山尖，无限风光尽被占，采得百花成蜜后，为谁辛苦为谁甜
蝉,唐,李商隐,本以高难饱，徒劳恨费声，五更疏欲断，一树碧无情，薄宦梗犹泛，故园芜已平，烦君最相警，我亦举家清
蝶恋花伫倚危楼风细细,宋,柳永,伫倚危楼风细细，望极春愁，黯黯生天际，草色烟光残照里，无言谁会凭阑意，拟把疏狂图一醉，对酒当歌，强乐还无味，衣带渐宽终不悔，为伊消得人憔悴
蝶恋花,宋,柳永,伫倚危楼风细细，望极春愁，黯黯生天际，草色烟光残照里，无言谁会凭阑意，拟把疏狂图一醉，对酒当歌，强乐还无味，衣带渐宽终不悔，为伊消得人憔悴
蝶恋花庭院深深深几许,宋,欧阳修,庭院深深深几许，杨柳堆烟，帘幕无重数，玉勒雕鞍游冶处，楼高不见章台路，雨横风狂三月暮，门掩黄昏，无计留春住，泪眼问花花不语，乱红飞过秋千去
蝶恋花春景,宋,苏轼,花褪残红青杏小，燕子飞时，绿水人家绕，枝上柳绵吹又少，天涯何处无芳草，墙里秋千墙外道，墙外行人，墙里佳人笑，笑渐不闻声渐悄，多情却被无情恼
蝶恋花春涨一篙添水面,宋,范成大,春涨一篙添水面，芳草鹅儿，绿满微风岸，画舫夷犹湾百转，横塘塔近依前远，江国多寒农事晚，村北村南，谷雨才耕遍，秀麦连冈桑叶贱，看看尝面收新茧
蝶恋花暖雨晴风初破冻,宋,李清照,暖雨晴风初破冻，柳眼梅腮，已觉春心动，酒意诗情谁与共，泪融残粉花钿重，乍试夹衫金缕缝，山枕斜欹，枕损钗头凤，独抱浓愁无好梦，夜阑犹剪灯花弄
蝶恋花槛菊愁烟兰泣露,宋,晏殊,槛菊愁烟兰泣露，罗幕轻寒，燕子双飞去，明月不谙离恨苦，斜光到晓穿朱户，昨夜西风凋碧树，独上高楼，望尽天涯路，欲寄彩笺兼尺素，山长水阔知何处
蝶恋花送春,宋,朱淑真,楼外垂杨千万缕，欲系青春，少住春还去，犹自风前飘柳絮，随春且看归何处，绿满山川闻杜宇，便做无情，莫也愁人苦，把酒送春春不语，黄昏却下潇潇雨
蝶恋花醉别西楼醒不记,宋,晏几道,醉别西楼醒不记，春梦秋云，聚散真容易，斜月半窗还少睡，画屏闲展吴山翠，衣上酒痕诗里字，点点行行，总是凄凉意，红烛自怜无好计，夜寒空替人垂泪
行宫,唐,元稹,寥落古行宫，宫花寂寞红，白头宫女在，闲坐说玄宗
行次潼关逢魏扶东归,唐,许浑,红叶晚萧萧，长亭酒一瓢，残云归太华，疏雨过中条，树色随山迥，河声入海遥，帝乡明日到，犹自梦渔樵
行经华阴,唐,崔颢,岧峣太华俯咸京，天外三峰削不成，武帝祠前云欲散，仙人掌上雨初晴，河山北枕秦关险，驿树西连汉畤平，借问路傍名利客，无如此处学长生
行行重行行,汉,佚名,行行重行行，与君生别离，相去万余里，各在天一涯，道路阻且长，会面安可知，胡马依北风，越鸟巢南枝，相去日已远，衣带日已缓，浮云蔽白日，游子不顾反，思君令人老，岁月忽已晚，弃捐勿复道，努力加餐饭
行路难其一,唐,李白,金樽清酒斗十千，玉盘珍羞直万钱，停杯投箸不能食，拔剑四顾心茫然，欲渡黄河冰塞川，将登太行雪满山，闲来垂钓碧溪上，忽复乘舟梦日边，行路难，行路难，多歧路，今安在，长风破浪会有时，直挂云帆济沧海
行路难其三,唐,李白,有耳莫洗颍川水，有口莫食首阳蕨，含光混世贵无名，何用孤高比云月，吾观自古贤达人，功成不退皆殒身，子胥既弃吴江上，屈原终投湘水滨，陆机雄才岂自保，李斯税驾苦不早，华亭鹤唳讵可闻，上蔡苍鹰何足道，君不见吴中张翰称达生，秋风忽忆江东行，且乐生前一杯酒，何须身后千载名
行路难其二,唐,李白,大道如青天，我独不得出，羞逐长安社中儿，赤鸡白雉赌梨栗，弹剑作歌奏苦声，曳裾王门不称情，淮阴市井笑韩信，汉朝公卿忌贾生，君不见昔时燕家重郭隗，拥篲折节无嫌猜，剧辛乐毅感恩分，输肝剖胆效英才，昭王白骨萦蔓草，谁人更扫黄金台，行路难，归去来
行路难,唐,李白,金樽清酒斗十千，玉盘珍羞直万钱，停杯投箸不能食，拔剑四顾心茫然，欲渡黄河冰塞川，将登太行雪满山，闲来垂钓碧溪上，忽复乘舟梦日边，行路难，行路难，多歧路，今安在，长风破浪会有时，直挂云帆济沧海
西北有高楼,汉,佚名,西北有高楼，上与浮云齐，交疏结绮窗，阿阁三重阶，上有弦歌声，音响一何悲，谁能为此曲，无乃杞梁妻，清商随风发，中曲正徘徊，一弹再三叹，慷慨有余哀，不惜歌者苦，但伤知音稀，愿为双鸿鹄，奋翅起高飞
西塞山怀古,唐,刘禹锡,王濬楼船下益州，金陵王气黯然收，千寻铁锁沉江底，一片降幡出石头，人世几回伤往事，山形依旧枕寒流，今逢四海为家日，故垒萧萧芦荻秋
西施咏,唐,王维,艳色天下重，西施宁久微，朝为越溪女，暮作吴宫妃，贱日岂殊众，贵来方悟稀，邀人傅脂粉，不自著罗衣，君宠益娇态，君怜无是非，当时浣纱伴，莫得同车归，持谢邻家子，效颦安可希
西江月世事一场大梦,宋,苏轼,世事一场大梦，人生几度秋凉，夜来风叶已鸣廊，看取眉头鬓上，酒贱常愁客少，月明多被云妨，中秋谁与共孤光，把盏凄然北望
西江月堂上谋臣尊俎,宋,刘过,堂上谋臣尊俎，边头将士干戈，天时地利与人和，燕可伐欤曰可，今日楼台鼎鼐，明年带砺山河，大家齐唱大风歌，不日四方来贺
西江月夜行黄沙道中,宋,辛弃疾,明月别枝惊鹊，清风半夜鸣蝉，稻花香里说丰年，听取蛙声一片，七八个星天外，两三点雨山前，旧时茅店社林边，路转溪桥忽见
西江月,宋,辛弃疾,明月别枝惊鹊，清风半夜鸣蝉，稻花香里说丰年，听取蛙声一片，七八个星天外，两三点雨山前，旧时茅店社林边，路转溪桥忽见
西江月新秋写兴,宋,刘辰翁,天上低昂仰旧，人间儿女成狂，夜来处处试新妆，却是人间天上，不觉新凉似水，相思两鬓如霜，梦从海底跨枯桑，阅尽银河风浪
西江月遣兴,宋,辛弃疾,醉里且贪欢笑，要愁那得工夫，近来始觉古人书，信著全无是处，昨夜松边醉倒，问松我醉何如，只疑松动要来扶，以手推松曰去
西江月问讯湖边春色,宋,张孝祥,问讯湖边春色，重来又是三年，东风吹我过湖船，杨柳丝丝拂面，世路如今已惯，此心到处悠然，寒光亭下水如天，飞起沙鸥一片
西江月阻风山峰下,宋,张孝祥,满载一船秋色，平铺十里湖光，波神留我看斜阳，放起鳞鳞细浪，明日风回更好，今宵露宿何妨，水晶宫里奏霓裳，准拟岳阳楼上
西江月顷在黄州,宋,苏轼,顷在黄州，春夜行蕲水中，过酒家饮，酒醉，乘月至一溪桥上，解鞍曲肱，醉卧少休，及觉已晓，乱山攒拥，流水锵然，疑非尘世也，书此数语桥柱上，照野弥弥浅浪，横空隐隐层霄，障泥未解玉骢骄，我欲醉眠芳草，可惜一溪风月，莫教踏碎琼瑶，解鞍欹枕绿杨桥，杜宇一声春晓
西河大石金陵,宋,周邦彦,佳丽地，南朝盛事谁记，山围故国绕清江，髻鬟对起，怒涛寂寞打孤城，风樯遥度天际，断崖树，犹倒倚，莫愁艇子曾系，空余旧迹郁苍苍，雾沈半垒，夜深月过女墙来，赏心东望淮水，酒旗戏鼓甚处市，想依稀，王谢邻里，燕子不知何世，入寻常，巷陌人家，相对如说兴亡，斜阳里
观书有感二首其一,宋,朱熹,半亩方塘一鉴开，天光云影共徘徊，问渠那得清如许，为有源头活水来
观书有感,南宋,朱熹,半亩方塘一鉴开，天光云影共徘徊，问渠那得清如许，为有源头活水来
观公孙大娘弟子舞剑器行,唐,杜甫,昔有佳人公孙氏，一舞剑器动四方，观者如山色沮丧，天地为之久低昂，霍如羿射九日落，矫如群帝骖龙翔，来如雷霆收震怒，罢如江海凝清光，绛唇珠袖两寂寞，晚有弟子传芬芳，临颍美人在白帝，妙舞此曲神扬扬，与余问答既有以，感时抚事增惋伤，先帝侍女八千人，公孙剑器初第一，五十年间似反掌，风尘澒洞昏王室，梨园弟子散如烟，女乐馀姿映寒日，金粟堆南木已拱，瞿唐石城草萧瑟，玳筵急管曲复终，乐极哀来月东出，老夫不知其所往，足茧荒山转愁疾
观刈麦,唐,白居易,田家少闲月，五月人倍忙，夜来南风起，小麦覆陇黄，妇姑荷箪食，童稚携壶浆，相随饷田去，丁壮在南冈，足蒸暑土气，背灼炎天光，力尽不知热，但惜夏日长，复有贫妇人，抱子在其旁，右手秉遗穗，左臂悬敝筐，听其相顾言，闻者为悲伤，家田输税尽，拾此充饥肠，今我何功德，曾不事农桑，吏禄三百石，岁晏有余粮，念此私自愧，尽日不能忘
观沧海,魏,曹操,东临碣石，以观沧海，水何澹澹，山岛竦峙，树木丛生，百草丰茂，秋风萧瑟，洪波涌起，日月之行，若出其中，星汉灿烂，若出其里，幸甚至哉，歌以咏志
论诗五首,清,赵翼,李杜诗篇万口传，至今已觉不新鲜，江山代有才人出，各领风骚数百年
诉衷情宝月山作,宋,仲殊,清波门外拥轻衣，杨花相送飞，西湖又还春晚，水树乱莺啼，闲院宇，小帘帏，晚初归，钟声已过，篆香才点，月到门时
诉衷情当年万里觅封侯,宋,陆游,当年万里觅封侯，匹马戍梁州，关河梦断何处，尘暗旧貂裘，胡未灭，鬓先秋，泪空流，此生谁料，心在天山，身老沧洲
诉衷情永夜抛人何处去,唐,顾夐,永夜抛人何处去，绝来音，香阁掩，眉敛，月将沉，争忍不相寻，怨孤衾，换我心，为你心，始知相忆深
诉衷情眉意,宋,欧阳修,清晨帘幕卷轻霜，呵手试梅妆，都缘自有离恨，故画作远山长，思往事，惜流芳，易成伤，拟歌先敛，欲笑还颦，最断人肠
调笑令边草,唐,戴叔伦,边草边草，边草尽来兵老，山南山北雪晴，千里万里月明，明月明月，胡笳一声愁绝
谒金门春半,宋,朱淑真,春已半，触目此情无限，十二阑干闲倚遍，愁来天不管，好是风和日暖，输与莺莺燕燕，满院落花帘不卷，断肠芳草远
谒金门花过雨,宋,李好古,花过雨，又是一番红素，燕子归来愁不语，旧巢无觅处，谁在玉关劳苦，谁在玉楼歌舞，若使胡尘吹得去，东风侯万户
谒金门风乍起,五代,冯延巳,风乍起，吹皱一池春水，闲引鸳鸯香径里，手挼红杏蕊，斗鸭阑干独倚，碧玉搔头斜坠，终日望君君不至，举头闻鹊喜
谷口书斋寄杨补阙,唐,钱起,泉壑带茅茨，云霞生薜帷，竹怜新雨后，山爱夕阳时，闲鹭栖常早，秋花落更迟，家童扫萝径，昨与故人期
贫女,唐,秦韬玉,蓬门未识绮罗香，拟托良媒益自伤，谁爱风流高格调，共怜时世俭梳妆，敢将十指夸针巧，不把双眉斗画长，苦恨年年压金线，为他人作嫁衣裳
贺圣朝留别,宋,叶清臣,满斟绿醑留君住，莫匆匆归去，三分春色二分愁，更一分风雨，花开花谢，都来几许，且高歌休诉，不知来岁牡丹时，再相逢何处
贺新郎九日,宋,刘克庄,湛湛长空黑，更那堪，斜风细雨，乱愁如织，老眼平生空四海，赖有高楼百尺，看浩荡，千崖秋色，白发书生神州泪，尽凄凉，不向牛山滴，追往事，去无迹，少年自负凌云笔，到而今，春华落尽，满怀萧瑟，常恨世人新意少，爱说南朝狂客，把破帽，年年拈出，若对黄花孤负酒，怕黄花，也笑人岑寂，鸿北去，日西匿
贺新郎别茂嘉十二弟,宋,辛弃疾,别茂嘉十二弟，鹈鴂，杜鹃实两种，见离骚补注绿树听鹈鴂，更那堪，鹧鸪声住，杜鹃声切，啼到春归无寻处，苦恨芳菲都歇，算未抵，人间离别，马上琵琶关塞黑，更长门，翠辇辞金阙，看燕燕，送归妾，将军百战身名裂向河梁，回头万里，故人长绝，易水萧萧西风冷，满座衣冠似雪，正壮士，悲歌未彻，啼鸟还知如许恨，料不啼清泪长啼血，谁共我，醉明月
贺新郎寄李伯纪丞相,宋,张元干,曳杖危楼去，斗垂天，沧波万顷，月流烟渚，扫尽浮云风不定，未放扁舟夜渡，宿雁落，寒芦深处，怅望关河空吊影，正人间，鼻息鸣鼍鼓，谁伴我，醉中舞，十年一梦扬州路，倚高寒，愁生故国，气吞骄虏，要斩楼兰三尺剑，遗恨琵琶旧语，谩暗涩铜华尘土，唤取谪仙平章看，过苕溪，尚许垂纶否，风浩荡，欲飞举
贺新郎甚矣吾衰矣,宋,辛弃疾,邑中园亭，仆皆为赋此词，一日，独坐停云，水声山色，竞来相娱，意溪山欲援例者，遂作数语，庶几仿佛渊明思亲友之意云，甚矣吾衰矣，怅平生，交游零落，只今余几，白发空垂三千丈，一笑人间万事，问何物，能令公喜，我见青山多妩媚，料青山见我应如是，情与貌，略相似，一尊搔首东窗里，想渊明，停云诗就，此时风味，江左沈酣求名者，岂识浊醪妙理，回首叫，云飞风起，不恨古人吾不见，恨古人，不见吾狂耳，知我者，二三子
贺新郎西湖,宋,文及翁,一勺西湖水，渡江来，百年歌舞，百年酣醉，回首洛阳花世界，烟渺黍离之地，更不复，新亭堕泪，簇乐红妆摇画艇，问中流，击楫谁人是，千古恨，几时洗，余生自负澄清志，更有谁，翻溪未遇，传岩未起，国事如今谁倚仗，衣带一江而已，便都道，江神堪恃，借问孤山林处士，但掉头，笑指梅花蕊，天下事，可知矣
贺新郎送陈真州子华,宋,刘克庄,北望神州路，试平章，这场公事，怎生分付，记得太行山百万，曾入宗爷驾驭，今把作，握蛇骑虎，君去京东豪杰喜，想投戈，下拜真吾父，谈笑里，定齐鲁，两河萧瑟惟狐兔，问当年，祖生去后，有人来否，多少新亭挥泪客，谁梦中原块土，算事业，须由人做，应笑书生心胆怯，向车中，闭置如新妇，空目送，塞鸿去
贼平后送人北归,唐,司空曙,世乱同南去，时清独北还，他乡生白发，旧国见青山，晓月过残垒，繁星宿故关，寒禽与衰草，处处伴愁颜
贼退示官吏,唐,元结,昔岁逢太平，山林二十年，泉源在庭户，洞壑当门前，井税有常期，日晏犹得眠，忽然遭世变，数岁亲戎旃，今来典斯郡，山夷又纷然，城小贼不屠，人贫伤可怜，是以陷邻境，此州独见全，使臣将王命，岂不如贼焉，今彼征敛者，迫之如火煎，谁能绝人命，以作时世贤，思欲委符节，引竿自刺船，将家就鱼麦，归老江湖边
贾生,唐,李商隐,宣室求贤访逐臣，贾生才调更无伦，可怜夜半虚前席，不问苍生问鬼神
赋得古原草送别,唐,白居易,离离原上草，一岁一枯荣，野火烧不尽，春风吹又生，远芳侵古道，晴翠接荒城，又送王孙去，萋萋满别情
赋得暮雨送李曹,唐,韦应物,楚江微雨里，建业暮钟时，漠漠帆来重，冥冥鸟去迟，海门深不见，浦树远含滋，相送情无限，沾襟比散丝
赋得暮雨送李胄,唐,韦应物,楚江微雨里，建业暮钟时，漠漠帆来重，冥冥鸟去迟，海门深不见，浦树远含滋，相送情无限，沾襟比散丝
赠从弟其二,魏晋,刘桢,亭亭山上松，瑟瑟谷中风，风声一何盛，松枝一何劲，冰霜正惨凄，终岁常端正，岂不罹凝寒，松柏有本性
赠从弟,魏晋,刘桢,亭亭山上松，瑟瑟谷中风，风声一何盛，松枝一何劲，冰霜正惨凄，终岁常端正，岂不罹凝寒，松柏有本性
赠内人,唐,张祜,禁门宫树月痕过，媚眼惟看宿鹭窠，斜拔玉钗灯影畔，剔开红焰救飞蛾
赠刘景文,宋,苏轼,荷尽已无擎雨盖，菊残犹有傲霜枝，一年好景君须记，正是橙黄橘绿时
赠别二首,唐,杜牧,娉娉袅袅十三余，豆蔻梢头二月初，春风十里扬州路，卷上珠帘总不如
赠别,唐,杜牧,多情却似总无情，唯觉樽前笑不成，蜡烛有心还惜别，替人垂泪到天明
赠卫八处士,唐,杜甫,人生不相见，动如参与商，今夕复何夕，共此灯烛光，少壮能几时，鬓发各已苍，访旧半为鬼，惊呼热中肠，焉知二十载，重上君子堂，昔别君未婚，儿女忽成行，怡然敬父执，问我来何方，问答乃未已，儿女罗酒浆，夜雨翦春韭，新炊间黄粱，主称会面难，一举累十觞，十觞亦不醉，感子故意长，明日隔山岳，世事两茫茫
赠孟浩然,唐,李白,吾爱孟夫子，风流天下闻，红颜弃轩冕，白首卧松云，醉月频中圣，迷花不事君，高山安可仰，徒此揖清芬
赠汪伦,唐,李白,李白乘舟将欲行，忽闻岸上踏歌声，桃花潭水深千尺，不及汪伦送我情
赠阙下裴舍人,唐,钱起,二月黄莺飞上林，春城紫禁晓阴阴，长乐钟声花外尽，龙池柳色雨中深，阳和不散穷途恨，霄汉长怀捧日新，献赋十年犹未遇，羞将白发对华簪
赤壁,唐,杜牧,折戟沉沙铁未销，自将磨洗认前朝，东风不与周郎便，铜雀春深锁二乔
走马川行奉送出师西征,唐,岑参,君不见走马川行雪海边，平沙莽莽黄入天，轮台九月风夜吼，一川碎石大如斗，随风满地石乱走，匈奴草黄马正肥，金山西见烟尘飞，汉家大将西出师，将军金甲夜不脱，半夜军行戈相拨，风头如刀面如割，马毛带雪汗气蒸，五花连钱旋作冰，幕中草檄砚水凝，虏骑闻之应胆慑，料知短兵不敢接，车师西门伫献捷
走马川行奉送封大夫出师西征,唐,岑参,君不见走马川行雪海边，平沙莽莽黄入天，轮台九月风夜吼，一川碎石大如斗，随风满地石乱走，匈奴草黄马正肥，金山西见烟尘飞，汉家大将西出师，将军金甲夜不脱，半夜军行戈相拨，风头如刀面如割，马毛带雪汗气蒸，五花连钱旋作冰，幕中草檄砚水凝，虏骑闻之应胆慑，料知短兵不敢接，车师西门伫献捷
踏莎行候馆梅残,宋,欧阳修,候馆梅残，溪桥柳细，草薰风暖摇征辔，离愁渐远渐无穷，迢迢不断如春水，寸寸柔肠，盈盈粉泪，楼高莫近危阑倚，平芜尽处是春山，行人更在春山外
踏莎行秋入云山,宋,张抡,秋入云山，物情潇洒，百般景物堪图画，丹枫万叶碧云边，黄花千点幽岩下，已喜佳辰，更怜清夜，一轮明月林梢挂，松醪常与野人期，忘形共说清闲话
踏莎行郴州旅舍,宋,秦观,雾失楼台，月迷津渡，桃源望断无寻处，可堪孤馆闭春寒，杜鹃声里斜阳暮，驿寄梅花，鱼传尺素，砌成此恨无重数，郴江幸自绕郴山，为谁流下潇湘去
轮台歌奉送封大夫出师西征,唐,岑参,轮台城头夜吹角，轮台城北旄头落，羽书昨夜过渠黎，单于已在金山西，戍楼西望烟尘黑，汉军屯在轮台北，上将拥旄西出征，平明吹笛大军行，四边伐鼓雪海涌，三军大呼阴山动，虏塞兵气连云屯，战场白骨缠草根，剑河风急雪片阔，沙口石冻马蹄脱，亚相勤王甘苦辛，誓将报主静边尘，古来青史谁不见，今见功名胜古人
辋川闲居赠裴秀才迪,唐,王维,寒山转苍翠，秋水日潺湲，倚杖柴门外，临风听暮蝉，渡头馀落日，墟里上孤烟，复值接舆醉，狂歌五柳前
过华清宫绝句,唐,杜牧,长安回望绣成堆，山顶千门次第开，一骑红尘妃子笑，无人知是荔枝来
过故人庄,唐,孟浩然,故人具鸡黍，邀我至田家，绿树村边合，青山郭外斜，开轩面场圃，把酒话桑麻，待到重阳日，还来就菊花
过松源晨炊漆公店,宋,杨万里,莫言下岭便无难，赚得行人错喜欢，政入万山围子里，一山放出一山拦
过零丁洋,宋,文天祥,辛苦遭逢起一经，干戈寥落四周星，山河破碎风飘絮，身世浮沉雨打萍，惶恐滩头说惶恐，零丁洋里叹零丁，人生自古谁无死，留取丹心照汗青
过青溪水作,唐,王维,言入黄花川，每逐清溪水，随山将万转，趣途无百里，声喧乱石中，色静深松里，漾漾泛菱荇，澄澄映葭苇，我心素已闲，清川澹如此，请留盘石上，垂钓将已矣
过香积寺,唐,王维,不知香积寺，数里入云峰，古木无人径，深山何处钟，泉声咽危石，日色冷青松，薄暮空潭曲，安禅制毒龙
迢迢牵牛星,汉,佚名,迢迢牵牛星，皎皎河汉女，纤纤擢素手，札札弄机杼，终日不成章，泣涕零如雨，河汉清且浅，相去复几许，盈盈一水间，脉脉不得语
迷仙引才过笄年,宋,柳永,才过笄年，初绾云鬟，便学歌舞，席上尊前，王孙随分相许，算等闲，酬一笑，便千金慵觑，常只恐，容易蕣华偷换，光阴虚度，已受君恩顾，好与花为主，万里丹霄，何妨携手同归去，永弃却，烟花伴侣，免教人见妾，朝云暮雨
送人东游,唐,温庭筠,荒戍落黄叶，浩然离故关，高风汉阳渡，初日郢门山，江上几人在，天涯孤棹还，何当重相见，樽酒慰离颜
送僧归日本,唐,钱起,上国随缘住，来途若梦行，浮天沧海远，去世法舟轻，水月通禅寂，鱼龙听梵声，惟怜一灯影，万里眼中明
送元二使安西,唐,王维,渭城朝雨浥轻尘，客舍青青柳色新，劝君更尽一杯酒，西出阳关无故人
送别,唐,王维,下马饮君酒，问君何所之，君言不得意，归卧南山陲，但去莫复问，白云无尽时
送别,唐,王维,山中相送罢，日暮掩柴扉，春草明年绿，王孙归不归
送友人,唐,李白,青山横北郭，白水绕东城，此地一为别，孤蓬万里征，浮云游子意，落日故人情，挥手自兹去，萧萧班马鸣
送友,唐,王维,山中相送罢，日暮掩柴扉，春草明年绿，王孙归不归
送崔九,唐,裴迪,归山深浅去，须尽丘壑美，莫学武陵人，暂游桃源里
送方外上人,唐,刘长卿,孤云将野鹤，岂向人间住，莫买沃洲山，时人已知处
送李少府贬峡中王少府贬长沙,唐,高适,嗟君此别意何如，驻马衔杯问谪居，巫峡啼猿数行泪，衡阳归雁几封书，青枫江上秋帆远，白帝城边古木疏，圣代即今多雨露，暂时分手莫踌躇
送李端,唐,卢纶,故关衰草遍，离别自堪悲，路出寒云外，人归暮雪时，少孤为客早，多难识君迟，掩泪空相向，风尘何处期
送杜少府之任蜀州,唐,王勃,城阙辅三秦，风烟望五津，与君离别意，同是宦游人，海内存知己，天涯若比邻，无为在歧路，儿女共沾巾
送杨氏女,唐,韦应物,永日方戚戚，出行复悠悠，女子今有行，大江溯轻舟，尔辈苦无恃，抚念益慈柔，幼为长所育，两别泣不休，对此结中肠，义往难复留，自小阙内训，事姑贻我忧，赖兹托令门，任恤庶无尤，贫俭诚所尚，资从岂待周，孝恭遵妇道，容止顺其猷，别离在今晨，见尔当何秋，居闲始自遣，临感忽难收，归来视幼女，零泪缘缨流
送梓州李使君,唐,王维,万壑树参天，千山响杜鹃，山中一夜雨，树杪百重泉，汉女输橦布，巴人讼芋田，文翁翻教授，不敢倚先贤
送灵澈上人,唐,刘长卿,苍苍竹林寺，杳杳钟声晚，荷笠带斜阳，青山独归远
送綦毋潜落第还乡,唐,王维,圣代无隐者，英灵尽来归，遂令东山客，不得顾采薇，既至金门远，孰云吾道非，江淮度寒食，京洛缝春衣，置酒长安道，同心与我违，行当浮桂棹，未几拂荆扉，远树带行客，孤城当落晖，吾谋适不用，勿谓知音稀
送陈章甫,唐,李颀,四月南风大麦黄，枣花未落桐阴长，青山朝别暮还见，嘶马出门思旧乡，陈侯立身何坦荡，虬须虎眉仍大颡，腹中贮书一万卷，不肯低头在草莽，东门酤酒饮我曹，心轻万事皆鸿毛，醉卧不知白日暮，有时空望孤云高，长河浪头连天黑，津口停舟渡不得，郑国游人未及家，洛阳行子空叹息，闻道故林相识多，罢官昨日今如何
送魏万之京,唐,李颀,朝闻游子唱离歌，昨夜微霜初渡河，鸿雁不堪愁里听，云山况是客中过，关城树色催寒近，御苑砧声向晚多，莫见长安行乐处，空令岁月易蹉跎
逢入京使,唐,岑参,故园东望路漫漫，双袖龙钟泪不干，马上相逢无纸笔，凭君传语报平安
遣怀,唐,杜牧,落魄江南载酒行，楚腰纤细掌中轻，十年一觉扬州梦，赢得青楼薄幸名
遣悲怀三首其一,唐,元稹,谢公最小偏怜女，嫁与黔娄百事乖，顾我无衣搜画箧，泥他沽酒拔金钗，野蔬充膳甘长藿，落叶添薪仰古槐，今日俸钱过十万，与君营奠复营斋
遣悲怀三首其三,唐,元稹,闲坐悲君亦自悲，百年多是几多时，邓攸无子寻知命，潘岳悼亡犹费词，同穴窅冥何所望，他生缘会更难期，惟将终夜常开眼，报答平生未展眉
遣悲怀三首其二,唐,元稹,昔日戏言身后事，今朝都到眼前来，衣裳已施行看尽，针线犹存未忍开，尚想旧情怜婢仆，也曾因梦送钱财，诚知此恨人人有，贫贱夫妻百事哀
遣悲怀,唐,元稹,昔日戏言身后事，今朝都到眼前来，衣裳已施行看尽，针线犹存未忍开，尚想旧情怜婢仆，也曾因梦送钱财，诚知此恨人人有，贫贱夫妻百事哀
郡斋雨中与诸文士燕集,唐,韦应物,兵卫森画戟，宴寝凝清香，海上风雨至，逍遥池阁凉，烦疴近消散，嘉宾复满堂，自惭居处崇，未睹斯民康，理会是非遣，性达形迹忘，鲜肥属时禁，蔬果幸见尝，俯饮一杯酒，仰聆金玉章，神欢体自轻，意欲凌风翔，吴中盛文史，群彦今汪洋，方知大藩地，岂曰财赋疆
酒泉子长忆观潮,宋,潘阆,长忆观潮，满郭人争江上望，来疑沧海尽成空，万面鼓声中，弄潮儿向涛头立，手把红旗旗不湿，别来几向梦中看，梦觉尚心寒
酬乐天扬州初逢席上见赠,唐,刘禹锡,巴山楚水凄凉地，二十三年弃置身，怀旧空吟闻笛赋，到乡翻似烂柯人，沉舟侧畔千帆过，病树前头万木春，今日听君歌一曲，暂凭杯酒长精神
酬张少府,唐,王维,晚年唯好静，万事不关心，自顾无长策，空知返旧林，松风吹解带，山月照弹琴，君问穷通理，渔歌入浦深
酬程延秋夜即事见赠,唐,韩翃,长簟迎风早，空城澹月华，星河秋一雁，砧杵夜千家，节候看应晚，心期卧亦赊，向来吟秀句，不觉已鸣鸦
酬郭给事,唐,王维,洞门高阁霭馀辉，桃李阴阴柳絮飞，禁里疏钟官舍晚，省中啼鸟吏人稀，晨摇玉佩趋金殿，夕奉天书拜琐闱，强欲从君无那老，将因卧病解朝衣
醉垂鞭双蝶绣罗裙,宋,张先,双蝶绣罗裙，东池宴，初相见，朱粉不深匀，闲花淡淡春，细看诸处好，人人道，柳腰身，昨日乱山昏，来时衣上云
醉花阴,宋,李清照,薄雾浓云愁永昼，瑞脑消金兽，佳节又重阳，玉枕纱橱，半夜凉初透，东篱把酒黄昏后，有暗香盈袖，莫道不销魂，帘卷西风，人比黄花瘦
醉花阴薄雾浓云愁永昼,宋,李清照,薄雾浓云愁永昼，瑞脑消金兽，佳节又重阳，玉枕纱橱，半夜凉初透，东篱把酒黄昏后，有暗香盈袖，莫道不销魂，帘卷西风，人比黄花瘦
采桑子恨君不似江楼月,宋,吕本中,恨君不似江楼月，南北东西，南北东西，只有相随无别离，恨君却似江楼月，暂满还亏，暂满还亏，待得团团是几时
采莲子菡萏香莲十顷陂,唐,皇甫松,菡萏香连十顷陂，小姑贪戏采莲迟，晚来弄水船头湿，更脱红裙裹鸭儿
采薇,先秦,佚名,昔我往矣，杨柳依依，今我来思，雨雪霏霏，行道迟迟，载渴载饥，我心悲伤，莫知我哀
野望,唐,杜甫,西山白雪三城戍，南浦清江万里桥，海内风尘诸弟隔，天涯涕泪一身遥，惟将迟暮供多病，未有涓埃答圣朝，跨马出郊时极目，不堪人事日萧条
野望,唐,王绩,东皋薄暮望，徙倚欲何依，树树皆秋色，山山唯落晖，牧人驱犊返，猎马带禽归，相顾无相识，长歌怀采薇
金缕衣,唐,杜秋娘,劝君莫惜金缕衣，劝君惜取少年时，花开堪折直须折，莫待无花空折枝
金谷园,唐,杜牧,繁华事散逐香尘，流水无情草自春，日暮东风怨啼鸟，落花犹似坠楼人
金陵图,唐,韦庄,谁谓伤心画不成，画人心逐世人情，君看六幅南朝事，老木寒云满故城
金陵酒肆留别,唐,李白,风吹柳花满店香，吴姬压酒唤客尝，金陵子弟来相送，欲行不行各尽觞，请君试问东流水，别意与之谁短长
钗头凤世情薄,宋,唐婉,世情薄，人情恶，雨送黄昏花易落，晓风干，泪痕残，欲笺心事，独语斜阑，难难难，人成各，今非昨，病魂常似秋千索，角声寒，夜阑珊，怕人寻问，咽泪装欢，瞒瞒瞒
钗头凤,宋,陆游,红酥手，黄滕酒，满城春色宫墙柳，东风恶，欢情薄，一怀愁绪，几年离索，错错错，春如旧，人空瘦，泪痕红浥鲛绡透，桃花落，闲池阁，山盟虽在，锦书难托，莫莫莫
钗头凤红酥手,宋,陆游,红酥手，黄滕酒，满城春色宫墙柳，东风恶，欢情薄，一怀愁绪，几年离索，错错错，春如旧，人空瘦，泪痕红浥鲛绡透，桃花落，闲池阁，山盟虽在，锦书难托，莫莫莫
钱塘湖春行,唐,白居易,孤山寺北贾亭西，水面初平云脚低，几处早莺争暖树，谁家新燕啄春泥，乱花渐欲迷人眼，浅草才能没马蹄，最爱湖东行不足，绿杨阴里白沙堤
锦瑟,唐,李商隐,锦瑟无端五十弦，一弦一柱思华年，庄生晓梦迷蝴蝶，望帝春心托杜鹃，沧海月明珠有泪，蓝田日暖玉生烟，此情可待成追忆，只是当时已惘然
长信怨,唐,王昌龄,金井梧桐秋叶黄，珠帘不卷夜来霜，熏笼玉枕无颜色，卧听南宫清漏长，高殿秋砧响夜阑，霜深犹忆御衣寒，银灯青琐裁缝歇，还向金城明主看，奉帚平明金殿开，暂将团扇共徘徊，玉颜不及寒鸦色，犹带昭阳日影来，真成薄命久寻思，梦见君王觉后疑，火照西宫知夜饮，分明复道奉恩时，长信宫中秋月明，昭阳殿下捣衣声，白露堂中细草迹，红罗帐里不胜情
长信秋词五首,唐,王昌龄,金井梧桐秋叶黄，珠帘不卷夜来霜，熏笼玉枕无颜色，卧听南宫清漏长，高殿秋砧响夜阑，霜深犹忆御衣寒，银灯青琐裁缝歇，还向金城明主看，奉帚平明金殿开，且将团扇暂裴回，玉颜不及寒鸦色，犹带昭阳日影来，真成薄命久寻思，梦见君王觉后疑，火照西宫知夜饮，分明复道奉恩时，长信宫中秋月明，昭阳殿下捣衣声，白露堂中细草迹，红罗帐里不胜情
长命女春日宴,五代,冯延巳,春日宴，绿酒一杯歌一遍，再拜陈三愿，一愿郎君千岁，二愿妾身常健，三愿如同梁上燕，岁岁长相见
长安遇冯著,唐,韦应物,客从东方来，衣上灞陵雨，问客何为来，采山因买斧，冥冥花正开，飏飏燕新乳，昨别今已春，鬓丝生几缕
长干行其一,唐,李白,妾发初覆额，折花门前剧，郎骑竹马来，绕床弄青梅，同居长干里，两小无嫌猜，十四为君妇，羞颜未尝开，低头向暗壁，千唤不一回，十五始展眉，愿同尘与灰，常存抱柱信，岂上望夫台，十六君远行，瞿塘滟滪堆，五月不可触，猿声天上哀，门前迟行迹，一一生绿苔，苔深不能扫，落叶秋风早，八月蝴蝶来，双飞西园草，感此伤妾心，坐愁红颜老，早晚下三巴，预将书报家，相迎不道远，直至长风沙
长干行君家何处住,唐,崔颢,君家何处住，妾住在横塘，停船暂借问，或恐是同乡
长干行,唐,李白,妾发初覆额，折花门前剧，郎骑竹马来，绕床弄青梅，同居长干里，两小无嫌猜，十四为君妇，羞颜未尝开，低头向暗壁，千唤不一回，十五始展眉，愿同尘与灰，常存抱柱信，岂上望夫台，十六君远行，瞿塘滟滪堆，五月不可触，猿声天上哀，门前迟行迹，一一生绿苔，苔深不能扫，落叶秋风早，八月蝴蝶来，双飞西园草，感此伤妾心，坐愁红颜老，早晚下三巴，预将书报家，相迎不道远，直至长风沙
长干行家临九江水,唐,崔颢,家临九江水，来去九江侧，同是长干人，生小不相识
长恨歌,唐,白居易,汉皇重色思倾国，御宇多年求不得，杨家有女初长成，养在深闺人未识，天生丽质难自弃，一朝选在君王侧，回眸一笑百媚生，六宫粉黛无颜色，春寒赐浴华清池，温泉水滑洗凝脂，侍儿扶起娇无力，始是新承恩泽时，云鬓花颜金步摇，芙蓉帐暖度春宵，春宵苦短日高起，从此君王不早朝，承欢侍宴无闲暇，春从春游夜专夜，后宫佳丽三千人，三千宠爱在一身，金屋妆成娇侍夜，玉楼宴罢醉和春，姊妹弟兄皆列土，可怜光彩生门户，遂令天下父母心，不重生男重生女，骊宫高处入青云，仙乐风飘处处闻，缓歌慢舞凝丝竹，尽日君王看不足，渔阳鼙鼓动地来，惊破霓裳羽衣曲，九重城阙烟尘生，千乘万骑西南行，翠华摇摇行复止，西出都门百余里，六军不发无奈何，宛转蛾眉马前死，花钿委地无人收，翠翘金雀玉搔头，君王掩面救不得，回看血泪相和流，黄埃散漫风萧索，云栈萦纡登剑阁，峨嵋山下少人行，旌旗无光日色薄，蜀江水碧蜀山青，圣主朝朝暮暮情，行宫见月伤心色，夜雨闻铃肠断声，天旋地转回龙驭，到此踌躇不能去，马嵬坡下泥土中，不见玉颜空死处，君臣相顾尽沾衣，东望都门信马归，归来池苑皆依旧，太液芙蓉未央柳，芙蓉如面柳如眉，对此如何不泪垂，春风桃李花开日，秋雨梧桐叶落时，西宫南内多秋草，落叶满阶红不扫，梨园弟子白发新，椒房阿监青娥老，夕殿萤飞思悄然，孤灯挑尽未成眠，迟迟钟鼓初长夜，耿耿星河欲曙天，鸳鸯瓦冷霜华重，翡翠衾寒谁与共，悠悠生死别经年，魂魄不曾来入梦，临邛道士鸿都客，能以精诚致魂魄，为感君王辗转思，遂教方士殷勤觅，排空驭气奔如电，升天入地求之遍，上穷碧落下黄泉，两处茫茫皆不见，忽闻海上有仙山，山在虚无缥渺间，楼阁玲珑五云起，其中绰约多仙子，中有一人字太真，雪肤花貌参差是，金阙西厢叩玉扃，转教小玉报双成，闻道汉家天子使，九华帐里梦魂惊，揽衣推枕起徘徊，珠箔银屏迤逦开，云鬓半偏新睡觉，花冠不整下堂来，风吹仙袂飘飘举，犹似霓裳羽衣舞，玉容寂寞泪阑干，梨花一枝春带雨，含情凝睇谢君王，一别音容两渺茫，昭阳殿里恩爱绝，蓬莱宫中日月长，回头下望人寰处，不见长安见尘雾，惟将旧物表深情，钿合金钗寄将去，钗留一股合一扇，钗擘黄金合分钿，但教心似金钿坚，天上人间会相见，临别殷勤重寄词，词中有誓两心知，七月七日长生殿，夜半无人私语时，在天愿作比翼鸟，在地愿为连理枝，天长地久有时尽，此恨绵绵无绝期
长歌行,汉,汉乐府,青青园中葵，朝露待日晞，阳春布德泽，万物生光辉，常恐秋节至，焜黄华叶衰，百川东到海，何时复西归，少壮不努力，老大徒伤悲
长沙过贾谊宅,唐,刘长卿,三年谪宦此栖迟，万古惟留楚客悲，秋草独寻人去后，寒林空见日斜时，汉文有道恩犹薄，湘水无情吊岂知，寂寂江山摇落处，怜君何事到天涯
长相思一重山,五代,李煜,一重山，两重山，山远天高烟水寒，相思枫叶丹，菊花开，菊花残，塞雁高飞人未还，一帘风月闲
长相思其一,唐,李白,长相思，在长安，络纬秋啼金井阑，微霜凄凄簟色寒，孤灯不明思欲绝，卷帷望月空长叹，美人如花隔云端，上有青冥之长天，下有渌水之波澜，天长路远魂飞苦，梦魂不到关山难，长相思，摧心肝
长相思其二,唐,李白,日色欲尽花含烟，月明欲素愁不眠，赵瑟初停凤凰柱，蜀琴欲奏鸳鸯弦，此曲有意无人传，愿随春风寄燕然，忆君迢迢隔青天，昔日横波目，今作流泪泉，不信妾断肠，归来看取明镜前
长相思山一程,清,纳兰性德,山一程，水一程，身向榆关那畔行，夜深千帐灯，风一更，雪一更，聒碎乡心梦不成，故园无此声
长相思惜梅,宋,刘克庄,寒相催，暖相催，催了开时催谢时，丁宁花放迟，角声吹，笛声吹，吹了南枝吹北枝，明朝成雪飞
长相思汴水流,唐,白居易,汴水流，泗水流，流到瓜州古渡头，吴山点点愁，思悠悠，恨悠悠，恨到归时方始休，月明人倚楼
长相思花深深,宋,陈东甫,花深深，柳阴阴，度柳穿花觅信音，君心负妾心，怨呜琴，恨孤衾，钿誓钗盟何处寻，当初谁料今
问刘十九,唐,白居易,绿蚁新醅酒，红泥小火炉，晚来天欲雪，能饮一杯无
闺怨,唐,王昌龄,闺中少妇不知愁，春日凝妆上翠楼，忽见陌头杨柳色，悔教夫婿觅封侯
闻官军收河南河北,唐,杜甫,剑外忽传收蓟北，初闻涕泪满衣裳，却看妻子愁何在，漫卷诗书喜欲狂，白日放歌须纵酒，青春作伴好还乡，即从巴峡穿巫峡，便下襄阳向洛阳
闻王昌龄左迁龙标遥有此寄,唐,李白,杨花落尽子规啼，闻道龙标过五溪，我寄愁心与明月，随风直到夜郎西
阁夜,唐,杜甫,岁暮阴阳催短景，天涯霜雪霁寒宵，五更鼓角声悲壮，三峡星河影动摇，野哭几家闻战伐，夷歌数处起渔樵，卧龙跃马终黄土，人事音书漫寂寥
阙题,唐,刘昚虚,道由白云尽，春与青溪长，时有落花至，远随流水香，闲门向山路，深柳读书堂，幽映每白日，清辉照衣裳
阮郎归旧香残粉似当初,宋,晏几道,旧香残粉似当初，人情恨不如，一春犹有数行书，秋来书更疏，衾凤冷，枕鸳孤，愁肠待酒舒，梦魂纵有也成虚，那堪和梦无
陇西行四首其二,唐,陈陶,誓扫匈奴不顾身，五千貂锦丧胡尘，可怜无定河边骨，犹是春闺梦里人
陇西行四首,唐,陈陶,誓扫匈奴不顾身，五千貂锦丧胡尘，可怜无定河边骨，犹是春闺梦里人
陋室铭,唐,刘禹锡,山不在高，有仙则名，水不在深，有龙则灵，斯是陋室，惟吾德馨，苔痕上阶绿，草色入帘青，谈笑有鸿儒，往来无白丁，可以调素琴，阅金经，无丝竹之乱耳，无案牍之劳形，南阳诸葛庐，西蜀子云亭，孔子云，何陋之有
除夜,唐,崔涂,迢递三巴路，羁危万里身，乱山残雪夜，孤烛异乡人，渐与骨肉远，转于僮仆亲，那堪正飘泊，明日岁华新
除夜有怀,唐,崔涂,迢递三巴路，羁危万里身，乱山残雪夜，孤烛异乡人，渐与骨肉远，转于僮仆亲，那堪正飘泊，明日岁华新
隋堤,唐,李商隐,乘兴南游不戒严，九重谁省谏书函，春风举国裁宫锦，半作障泥半作帆
隋宫,唐,李商隐,紫泉宫殿锁烟霞，欲取芜城作帝家，玉玺不缘归日角，锦帆应是到天涯，于今腐草无萤火，终古垂杨有暮鸦，地下若逢陈后主，岂宜重问后庭花
雁门太守行,唐,李贺,黑云压城城欲摧，甲光向日金鳞开，角声满天秋色里，塞上燕脂凝夜紫，半卷红旗临易水，霜重鼓寒声不起，报君黄金台上意，提携玉龙为君死
集灵台其一,唐,张祜,日光斜照集灵台，红树花迎晓露开，昨夜上皇新授箓，太真含笑入帘来
集灵台其二,唐,张祜,虢国夫人承主恩，平明骑马入宫门，却嫌脂粉污颜色，淡扫峨眉朝至尊
集灵台,唐,张祜,虢国夫人承主恩，平明骑马入宫门，却嫌脂粉污颜色，淡扫峨眉朝至尊
雨霖铃,宋,柳永,寒蝉凄切，对长亭晚，骤雨初歇，都门帐饮无绪，留恋处，兰舟催发，执手相看泪眼，竟无语凝噎，念去去，千里烟波，暮霭沉沉楚天阔，多情自古伤离别，更那堪，冷落清秋节，今宵酒醒何处，杨柳岸，晓风残月，此去经年，应是良辰好景虚设，便纵有千种风情，更与何人说
雨霖铃寒蝉凄切,宋,柳永,寒蝉凄切，对长亭晚，骤雨初歇，都门帐饮无绪，留恋处，兰舟催发，执手相看泪眼，竟无语凝噎，念去去，千里烟波，暮霭沉沉楚天阔，多情自古伤离别，更那堪，冷落清秋节，今宵酒醒何处，杨柳岸，晓风残月，此去经年，应是良辰好景虚设，便纵有千种风情，更与何人说
霜天晓角仪真江上夜泊,宋,黄机,寒江夜宿，长啸江之曲，水底鱼龙惊动，风卷地，浪翻屋，诗情吟未足，酒兴断还续，草草兴亡休问，功名泪，欲盈掬
霜天晓角题采石蛾眉亭,宋,韩元吉,倚天绝壁，直下江千尺，天际两蛾凝黛，愁与恨，几时极，怒潮风正急，酒醒闻塞笛，试问谪仙何处，青山外，远烟碧
青溪,唐,王维,言入黄花川，每逐清溪水，随山将万转，趣途无百里，声喧乱石中，色静深松里，漾漾泛菱荇，澄澄映葭苇，我心素已闲，清川澹如此，请留盘石上，垂钓将已矣
青玉案元夕,宋,辛弃疾,东风夜放花千树，更吹落，星如雨，宝马雕车香满路，凤箫声动，玉壶光转，一夜鱼龙舞，蛾儿雪柳黄金缕，笑语盈盈暗香去，众里寻他千百度，蓦然回首，那人却在，灯火阑珊处
青玉案凌波不过横塘路,宋,贺铸,凌波不过横塘路，但目送，芳尘去，锦瑟华年谁与度，月桥花院，琐窗朱户，只有春知处，飞云冉冉蘅皋暮，彩笔新题断肠句，若问闲情都几许，一川烟草，满城风絮，梅子黄时雨
青玉案年年社日停针线,唐,黄公绍,年年社日停针线，怎忍见，双飞燕，今日江城春已半，一身犹在，乱山深处，寂寞溪桥畔，春衫著破谁针线，点点行行泪痕满，落日解鞍芳草岸，花无人戴，酒无人劝，醉也无人管
青门引春思,宋,张先,乍暖还轻冷，风雨晚来方定，庭轩寂寞近清明，残花中酒，又是去年病，楼头画角风吹醒，入夜重门静，那堪更被明月，隔墙送过秋千影
青门饮寄宠人,宋,时彦,胡马嘶风，汉旗翻雪，彤云又吐，一竿残照，古木连空，乱山无数，行尽暮沙衰草，星斗横幽馆，夜无眠，灯花空老，雾浓香鸭，冰凝泪烛，霜天难晓，长记小妆才了，一杯未尽，离怀多少，醉里秋波，梦中朝雨，都是醒时烦恼，料有牵情处，忍思量，耳边曾道，甚时跃马归来，认得迎门轻笑
青青河畔草,汉,佚名,青青河畔草，郁郁园中柳，盈盈楼上女，皎皎当窗牖，娥娥红粉妆，纤纤出素手，昔为娼家女，今为荡子妇，荡子行不归，空床难独守
青青陵上柏,汉,佚名,青青陵上柏，磊磊涧中石，人生天地间，忽如远行客，斗酒相娱乐，聊厚不为薄，驱车策驽马，游戏宛与洛，洛中何郁郁，冠带自相索，长衢罗夹巷，王侯多第宅，两宫遥相望，双阙百余尺，极宴娱心意，戚戚何所迫
静夜思,唐,李白,床前明月光，疑是地上霜，举头望明月，低头思故乡
韦讽录事宅观曹将军画马图,唐,杜甫,国初已来画鞍马，神妙独数江都王，将军得名三十载，人间又见真乘黄，曾貌先帝照夜白，龙池十日飞霹雳，内府殷红玛瑙盘，婕妤传诏才人索，盘赐将军拜舞归，轻纨细绮相追飞，贵戚权门得笔迹，始觉屏障生光辉，昔日太宗拳毛騧，近时郭家狮子花，今之新图有二马，复令识者久叹嗟，此皆骑战一敌万，缟素漠漠开风沙，其余七匹亦殊绝，迥若寒空动烟雪，霜蹄蹴踏长楸间，马官厮养森成列，可怜九马争神骏，顾视清高气深稳，借问苦心爱者谁，后有韦讽前支遁，忆昔巡幸新丰宫，翠华拂天来向东，腾骧磊落三万匹，皆与此图筋骨同，自从献宝朝河宗，无复射蛟江水中，君不见金粟堆前松柏里，龙媒去尽鸟呼风
韩碑,唐,李商隐,元和天子神武姿，彼何人哉轩与羲，誓将上雪列圣耻，坐法宫中朝四夷，淮西有贼五十载，封狼生貙貙生罴，不据山河据平地，长戈利矛日可麾，帝得圣相相曰度，贼斫不死神扶持，腰悬相印作都统，阴风惨澹天王旗，愬武古通作牙爪，仪曹外郎载笔随，行军司马智且勇，十四万众犹虎貔，入蔡缚贼献太庙，功无与让恩不訾，帝曰汝度功第一，汝从事愈宜为辞，愈拜稽首蹈且舞，金石刻画臣能为，古者世称大手笔，此事不系于职司，当仁自古有不让，言讫屡颔天子颐，公退斋戒坐小阁，濡染大笔何淋漓，点窜尧典舜典字，涂改清庙生民诗，文成破体书在纸，清晨再拜铺丹墀，表曰臣愈昧死上，咏神圣功书之碑，碑高三丈字如斗，负以灵鳌蟠以螭，句奇语重喻者少，谗之天子言其私，长绳百尺拽碑倒，粗砂大石相磨治，公之斯文若元气，先时已入人肝脾，汤盘孔鼎有述作，今无其器存其辞，呜呼圣王及圣相，相与烜赫流淳熙，公之斯文不示后，曷与三五相攀追，愿书万本诵万遍，口角流沫右手胝，传之七十有二代，以为封禅玉检明堂基
题临安邸,宋,林升,山外青山楼外楼，西湖歌舞几时休，暖风熏得游人醉，直把杭州作汴州
题大庾岭北驿,唐,宋之问,阳月南飞雁，传闻至此回，我行殊未已，何日复归来，江静潮初落，林昏瘴不开，明朝望乡处，应见陇头梅
题破山寺后禅院,唐,常建,清晨入古寺，初日照高林，曲径通幽处，禅房花木深，山光悦鸟性，潭影空人心，万籁此都寂，但余钟磬音
题西林壁,宋,苏轼,横看成岭侧成峰，远近高低各不同，不识庐山真面目，只缘身在此山中
题金陵渡,唐,张祜,金陵津渡小山楼，一宿行人自可愁，潮落夜江斜月里，两三星火是瓜州
风入松听风听雨过清明,宋,吴文英,听风听雨过清明，愁草瘗花铭，楼前绿暗分携路，一丝柳，一寸柔情，料峭春寒中酒，交加晓梦啼莺，西园日日扫林亭，依旧赏新晴，黄蜂频扑秋千索，有当时，纤手香凝，惆怅双鸳不到，幽阶一夜苔生
风,唐,李峤,解落三秋叶，能开二月花，过江千尺浪，入竹万竿斜
风雨,唐,李商隐,凄凉宝剑篇，羁泊欲穷年，黄叶仍风雨，青楼自管弦，新知遭薄俗，旧好隔良缘，心断新丰酒，销愁斗几千
饮湖上初晴后雨二首其二,宋,苏轼,水光潋滟晴方好，山色空蒙雨亦奇，欲把西湖比西子，淡妆浓抹总相宜
饮湖上初晴后雨,宋,苏轼,水光潋滟晴方好，山色空蒙雨亦奇，欲把西湖比西子，淡妆浓抹总相宜
饮酒,东晋,陶渊明,结庐在人境，而无车马喧，问君何能尔，心远地自偏，采菊东篱下，悠然见南山，山气日夕佳，飞鸟相与还，此中有真意，欲辨已忘言
饮酒其五,魏晋,陶渊明,结庐在人境，而无车马喧，问君何能尔，心远地自偏，采菊东篱下，悠然见南山，山气日夕佳，飞鸟相与还，此中有真意，欲辨已忘言
饮马歌边头春未到,宋,曹勋,兀术每遇对阵之际，吹此则鏖战无还期也边头春未到，雪满交河道，暮沙明残照，塞烽云间小，断鸿悲，陇月低，泪湿征衣悄，岁华老
饯别王十一南游,唐,刘长卿,望君烟水阔，挥手泪沾巾，飞鸟没何处，青山空向人，长江一帆远，落日五湖春，谁见汀洲上，相思愁白蘋
马嵬坡,唐,郑畋,玄宗回马杨妃死，云雨难忘日月新，终是圣明天子事，景阳宫井又何人
马诗二十三首其五,唐,李贺,大漠沙如雪，燕山月似钩，何当金络脑，快走踏清秋
马诗,唐,李贺,大漠沙如雪，燕山月似钩，何当金络脑，快走踏清秋
驱车上东门,汉,佚名,驱车上东门，遥望郭北墓，白杨何萧萧，松柏夹广路，下有陈死人，杳杳即长暮，潜寐黄泉下，千载永不寤，浩浩阴阳移，年命如朝露，人生忽如寄，寿无金石固，万岁更相送，贤圣莫能度，服食求神仙，多为药所误，不如饮美酒，被服纨与素
骊山怀古,元,张养浩,骊山四顾，阿房一炬，当时奢侈今何处，只见草萧疏水萦纡，至今遗恨迷烟树，列国周齐秦汉楚，赢都变做了土，输都变做了土
鲁山山行,宋,梅尧臣,适与野情惬，千山高复低，好峰随处改，幽径独行迷，霜落熊升树，林空鹿饮溪，人家在何许，云外一声鸡
鸟鸣涧,唐,王维,人闲桂花落，夜静春山空，月出惊山鸟，时鸣春涧中
鹊桥仙华灯纵博,宋,陆游,华灯纵博，雕鞍驰射，谁记当年豪举，酒徒一一取封侯，独去作，江边渔父，轻舟八尺，低篷三扇，占断苹洲烟雨，镜湖元自属闲人，又何必，君恩赐与
鹊桥仙,宋,秦观,纤云弄巧，飞星传恨，银汉迢迢暗度，金风玉露一相逢，便胜却人间无数，柔情似水，佳期如梦，忍顾鹊桥归路，两情若是久长时，又岂在朝朝暮暮
鹊桥仙纤云弄巧,宋,秦观,纤云弄巧，飞星传恨，银汉迢迢暗度，金风玉露一相逢，便胜却人间无数，柔情似水，佳期如梦，忍顾鹊桥归路，两情若是久长时，又岂在朝朝暮暮
鹊踏枝叵耐灵鹊多谩语,五代,佚名,叵耐灵鹊多谩语，送喜何曾有凭据，几度飞来活捉取，锁上金笼休共语，比拟好心来送喜，谁知锁我在金笼里，欲他征夫早归来，腾身却放我向青云里
鹊踏枝谁道闲情抛弃久,五代,冯延巳,谁道闲情抛掷久，每到春来，惆怅还依旧，日日花前常病酒，不辞镜里朱颜瘦，河畔青芜堤上柳，为问新愁，何事年年有，独立小桥风满袖，平林新月人归后
鹤冲天黄金榜上,宋,柳永,黄金榜上，偶失龙头望，明代暂遗贤，如何向，未遂风云便，争不恣狂荡，何须论得丧，才子词人，自是白衣卿相，烟花巷陌，依约丹青屏障，幸有意中人，堪寻访，且恁偎红倚翠，风流事，平生畅，青春都一饷，忍把浮名，换了浅斟低唱
鹧鸪天一点残红欲尽时,宋,周紫芝,一点残红欲尽时，乍凉秋气满屏帏，梧桐叶上三更雨，叶叶声声是别离，调宝瑟，拨金猊，那时同唱鹧鸪词，如今风雨西楼夜，不听清歌也泪垂
鹧鸪天小令尊前见玉箫,宋,晏几道,小令尊前见玉箫，银灯一曲太妖娆，歌中醉倒谁能恨，唱罢归来酒未消，春悄悄，夜迢迢，碧云天共楚宫遥，梦魂惯得无拘检，又踏杨花过谢桥
鹧鸪天己酉之秋苕溪记所见,宋,姜夔,京洛风流绝代人，因何风絮落溪津，笼鞋浅出鸦头袜，知是凌波缥缈身，红乍笑，绿长嚬，与谁同度可怜春，鸳鸯独宿何曾惯，化作西楼一缕云
鹧鸪天座中有眉山隐客史应之和前韵即席答之,宋,黄庭坚,黄菊枝头生晓寒，人生莫放酒杯干，风前横笛斜吹雨，醉里簪花倒著冠，身健在，且加餐，舞裙歌板尽清欢，黄花白发相牵挽，付与时人冷眼看
鹧鸪天彩袖殷勤捧玉钟,宋,晏几道,彩袖殷勤捧玉钟，当年拚却醉颜红，舞低杨柳楼心月，歌尽桃花扇底风，从别后，忆相逢，几回魂梦与君同，今宵剩把银釭照，犹恐相逢是梦中
鹧鸪天有客慨然谈功名因追念少年时事戏作,宋,辛弃疾,壮岁旌旗拥万夫，锦襜突骑渡江初，燕兵夜娖银胡觮，汉箭朝飞金仆姑，追往事，叹今吾，春风不染白髭须，却将万字平戎策，换得东家种树书
鹿柴,唐,王维,空山不见人，但闻人语响，返景入深林，复照青苔上
黄鹤楼,唐,崔颢,昔人已乘黄鹤去，此地空余黄鹤楼，黄鹤一去不复返，白云千载空悠悠，晴川历历汉阳树，芳草萋萋鹦鹉洲，日暮乡关何处是，烟波江上使人愁
黄鹤楼送孟浩然之广陵,唐,李白,故人西辞黄鹤楼，烟花三月下扬州，孤帆远影碧空尽，唯见长江天际流
龟虽寿,魏,曹操,神龟虽寿，犹有竟时，腾蛇乘雾，终为土灰，老骥伏枥，志在千里，烈士暮年，壮心不已，盈缩之期，不但在天，养怡之福，可得永年，幸甚至哉，歌以咏志
六月二十七日望湖楼醉书五绝,宋,苏轼,未成小隐聊中隐，可得长闲胜暂闲，我本无家更安往，故乡无此好湖山
